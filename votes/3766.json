{
    "area": "Skatteministeriet",
    "period": 146,
    "resume": "Lovforslaget er en del af regeringens (Venstre, Liberal Alliance og Det Konservative Folkeparti) »Retssikkerhedspakke III – Klar og præcis lovgivning«. \n\nFormålet er at forenkle og præcisere reglerne i skattekontrolloven, og der er i vidt omfang tale om en videreførelse af gældende ret. Derudover præciseres kontrolhjemlerne, selvangivelsesbegrebet afskaffes og erstattes af begrebet oplysningsskema, SKATs muligheder for at afskære en skattepligtig fra at anvende TastSelv lovfæstes m.v. \n\nLovforslaget sambehandles med L 14 (Forslag til skatteindberetningslov) og L 15 (Forslag til lov om ændring af aktieavancebeskatningsloven, kildeskatteloven, skattekontrolloven, og forskellige andre love), som ligeledes er en del af »Retssikkerhedspakke III – Klar og præcis lovgivning«. \n\nDet foreslås, at loven træder i kraft den 1. januar 2019. \n\nVed 2. behandling stillede S og DF ændringsforslag om, at teleselskaber til brug for afgørelse af spørgsmål om skattepligt efter anmodning skal give told- og skatteforvaltningen oplysning om, hvornår kundens telefonnummer har været anvendt til opkald i og fra Danmark, når anmodningen er godkendt af Skatterådet. Ændringsforslaget blev vedtaget.",
    "sagid": 74192,
    "sponsors": [
        {
            "actor_id": 24,
            "administration": true,
            "name": "Karsten Lauritzen",
            "party": "Venstre"
        }
    ],
    "statusid": 11,
    "title": "Forslag til skattekontrollov.",
    "type": 3,
    "vote_id": 3766
}