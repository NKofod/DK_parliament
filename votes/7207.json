{
    "area": "Sundheds- og Ældreministeriet",
    "period": 151,
    "resume": "Lovforslaget begrænser ressourcereglen i loven om klage- og erstatningsadgang inden for sundhedsvæsenet. Reglen indebærer, at patienter ikke er berettiget til erstatning, hvis skaden kan henføres til ressourcemæssige begrænsninger i en region.\n\nForslaget indebærer, at personer, der fremover påføres en skade som følge af forsinket indkaldelse til screeningsundersøgelse for brystkræft, får adgang til patienterstatning, hvis klage- og erstatningslovens øvrige erstatningsbetingelser er opfyldt.\n\nForslaget indskriver også tilbuddene om undersøgelse for livmoderhalskræft og tyk- og endetarmskræft i sundhedsloven som patientrettigheder. Ressourcereglen i klage- og erstatningsloven finder herefter ikke anvendelse for skader opstået som følge af forsinket indkaldelse til screening for bryst-, livmoderhals- og tyk- og endetarmskræft, selv om forsinkelsen kan begrundes i ressourcemæssige forhold.\n\nSpecialtandlæger i ortodonti og tand-, mund- og kæbekirurgi bliver fritaget fra krav om at afholde udgifter til klage- og erstatningssager, der kan henføres til disse tandlæger. \n\nLovforslaget udvider også dækningsområdet for patienterstatningsordningen i forhold til en række særlige grupper af lægemidler. \n",
    "sagid": 80342,
    "sponsors": [
        {
            "actor_id": 244,
            "administration": true,
            "name": "Magnus Heunicke",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om klage- og erstatningsadgang inden for sundhedsvæsenet og sundhedsloven. (Begrænsning af ressourcereglen ved kræftscreeninger, udvidelse af lægemiddelskadeordningen i nød- og beredskabssituationer m.v.).",
    "type": 3,
    "vote_id": 7207
}