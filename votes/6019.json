{
    "area": "Undervisningsministeriet",
    "period": 20,
    "resume": "Loven giver mulighed for, at 60-64-årige kan få statens voksenuddannelsesstøtte (SVU) til efteruddannelse, herunder til virksomhedsforlagt undervisning. Loven ophæver endvidere reglen om, at deltagere under 25 år højst kan modtage godtgørelse til erhvervsrettet voksen- og efteruddannelse (VEU-godtgørelse) i 30 uger. Endelig betyder loven, at orlovsydelse til uddannelse modtaget inden for de sidste 5 år ikke længere trækker fra i de rammer, der gælder for at få SVU til henholdsvis almen uddannelse og videregående uddannelse.\n\nBaggrund:\nLovforslaget var et led i regeringens bestræbelser på at forbedre mulighederne for, at medarbejdere kunne bevare tilknytningen til arbejdsmarkedet, efter at de var fyldt 60 år. Endvidere var lovforslaget et led i regeringens generelle regelforenklingsindsats.\nEt ændringsforslag fra undervisningsministeren gjorde det muligt at opretholde muligheden for at give SVU til uddannelsessøgende under tompladsordningen.",
    "sagid": 28582,
    "sponsors": [
        {
            "actor_id": 296,
            "administration": true,
            "name": "Ulla Tørnæs",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om statens voksenuddannelsesstøtte (SVU) og lov om godtgørelse ved deltagelse i erhvervsrettet voksen- og efteruddannelse. (SVU til 60-64-årige og regelforenkling).",
    "type": 3,
    "vote_id": 6019
}