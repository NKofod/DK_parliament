{
    "area": "Ministeriet for Fødevarer, Landbrug og Fiskeri",
    "period": 35,
    "resume": "Lovforslaget er en opfølgning på aftale om Vækstplan for Fødevarer af 2. april 2014 indgået mellem regeringen (Socialdemokraterne og Socialistisk Folkeparti), Venstre, Dansk Folkeparti, Liberal Alliance og Det Konservative Folkeparti med henblik på at sikre en bæredygtig udvikling i det danske råvaregrundlag samt styrke landbrugets og fødevaresektorens konkurrenceevne.\n\nLovforslagets primære formål er via en bemyndigelse til fødevareministeren at fastsætte krav om, at alle jordbrugsvirksomheder med plante- eller husdyravl med en årlig momspligtig omsætning på mindst 50.000 kr. og et samlet dyrket areal på 10 ha eller derover skal udlægge 300.000 ha efterafgrøder på landsplan som bidrag til opfyldelse af de danske forpligtelser efter nitratdirektivet og vandrammedirektivet. \n\nFødevareministeren bliver endvidere bemyndiget til at fastsætte pilotprojektordninger, hvorefter en eller flere virksomheder kan ansøge om at anvende lokale foranstaltninger med en kvælstofreducerende effekt som alternativ til efterafgrøder. \n\nFødevareministeren bemyndiges også til at fastsætte regler om indgivelse af klager, herunder om formkrav til klager svarende til, hvad der findes i den øvrige lovgivning på Fødevareministeriets område.\n",
    "sagid": 21985,
    "sponsors": [
        {
            "actor_id": 167,
            "administration": true,
            "name": "Dan Jørgensen",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om jordbrugets anvendelse af gødning og om plantedække. (Justering af reglerne om plantedække m.v.).",
    "type": 3,
    "vote_id": 2553
}