{
    "area": "Justitsministeriet",
    "period": 25,
    "resume": "Loven indsætter en hjemmel i retsplejeloven, der gør det muligt at gennemføre en forsøgsordning med lydoptagelse af forklaringer i straffesager eller af rettens referat af sådanne forklaringer. Forsøgsordningen skal gennemføres ved en eller flere byretter, og det er hensigten at indhøste erfaringer til brug for Strafferetsplejeudvalgets videre overvejelser om en revision af retsplejelovens regler om protokollering.\nForsøgsordningen går grundlæggende ud på, at forklaringer, der afgives under hovedforhandlingen i byretten, lydoptages, men kun optegnes i retsbogen, hvis en part anmoder om det, eller hvis byrettens dom ankes.\nOrdningen vil bl.a. give mulighed for en realistisk vurdering af hyppigheden af anmodninger om optegnelse i retsbogen og af anmodninger om adgang til lydoptagelsen. Dette vil endvidere give mulighed for at vurdere, om og i givet fald i hvilket omfang en sådan ordning med lydoptagelse og begrænset protokollering samlet set vil være ressourcebesparende for retten eller parterne.",
    "sagid": 53058,
    "sponsors": [
        {
            "actor_id": 131,
            "administration": true,
            "name": "Lene Espersen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af retsplejeloven. (Forsøgsordning med lydoptagelse af forklaringer i straffesager).",
    "type": 3,
    "vote_id": 4799
}