{
    "area": "Skatteministeriet",
    "period": 20,
    "resume": "Med loven bliver de dele af dansk ret, der ikke allerede er i overensstemmelse med moder/datterselskabsdirektivet (90/435/EØF), gjort i overensstemmelse med direktivet.\nLoven medfører, at kravet til den minimumsejerandel, som et selskab (moderselskabet) skal have i et andet selskab (datterselskabet) for at kunne modtage skattefrit udbytte fra datterselskabet, nedsættes trinvis fra de gældende 20 pct. til 15 pct. fra den 1. januar 2007 og til 10 pct. fra den 1. januar 2009. Herudover gennemføres et antal mindre justeringer. Gennemførelsen af ændringsdirektivet indebærer desuden en lempelse af den kædebeskatning af udbytter, der kan opstå, når et selskab ejer aktier i andre selskaber. \n\nBaggrund:\nDet fremgik af bemærkningerne, at formålet med lovforslaget var at gennemføre de ændringer i dansk skattelovgivning, der var nødvendige for at efterkomme det direktiv (2003/123/EF) om ændring af moder/datterselskabsdirektivet (90/435/EØF), som rådet vedtog den 22. december 2003. Ifølge direktivet om ændring af moder/datterselskabsdirektivet (ændringsdirektivet) skulle medlemsstaterne sætte de nødvendige love og administrative bestemmelser i kraft for at efterkomme direktivet senest den 1. januar 2005. En stor del af ændringsdirektivets bestemmelser var i overensstemmelse med allerede gældende dansk skattelovgivning.",
    "sagid": 28587,
    "sponsors": [
        {
            "actor_id": 271,
            "administration": true,
            "name": "Kristian Jensen",
            "party": "Venstre"
        }
    ],
    "statusid": 11,
    "title": "Forslag til lov om ændring af selskabsskatteloven og kildeskatteloven. (Implementering af ændring af moder/datterselskabsdirektivet).",
    "type": 3,
    "vote_id": 6055
}