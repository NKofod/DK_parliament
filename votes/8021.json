{
    "area": "Social- og Indenrigsministeriet",
    "period": 151,
    "resume": "Lovforslaget har til formål at sikre en større finansieringsmæssig sikkerhed for de kommuner, der har mange dyre enkeltsager på det specialiserede socialområde. \n\nDet foreslås, at man afskaffer kravet om, at der skal være mindst fire søskende anbragt uden for hjemmet, før udgifterne til anbringelse kan summeres til én refusionssag. Således skal udgifterne til alle indsatser for den enkelte familie uafhængig af antallet af søskende kunne medregnes i samme refusionssag. \n\nDesuden skal beløbsgrænserne for refusionsordningen på voksenområdet nedsættes, så de svarer til grænserne på børneområdet. Herudover ønskes at indføre en ny grænse, hvor kommunerne vil kunne få refusion på 75 pct. af udgifter i den enkelte sag, der overstiger 2.050.000 kr. \n\nEndelig skal refusionen af udgifter i en enkeltsag kunne fortsætte for borgere efter det fyldte 67. år, hvis udgifterne var omfattet af refusionsordningen umiddelbart inden det fyldte 67. år.\n\nLoven forventes at træde i kraft den 1. januar 2021.",
    "sagid": 83412,
    "sponsors": [
        {
            "actor_id": 38,
            "administration": true,
            "name": "Astrid Krag",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om social service. (Tilpasning af den centrale refusionsordning).",
    "type": 3,
    "vote_id": 8021
}