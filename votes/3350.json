{
    "area": "Miljø- og Fødevareministeriet",
    "period": 144,
    "resume": "Med lovforslaget sammenlægges to af Miljø- og Fødevareministeriets øverste klageinstanser, henholdsvis Natur- og Miljøklagenævnet og Klagecenter for Fødevarer, Landbrug og Fiskeri, til ét nyt uafhængigt nævn for klager over afgørelser på Miljø- og Fødevareministeriets område. \n\nEt væsentligt formål med lovforslaget er at modernisere, forenkle og ensarte den gældende retstilstand, idet det nye nævn vil kunne dække hele Miljø- og Fødevareministeriets sagsområde. Nævnet skal indgå på lige fod med de øvrige klagenævn i Nævnenes Hus. Både sammenlægningen til ét nævn og integrationen i Nævnenes Hus forventes at give øget fleksibilitet, større tilpasningsevne og mindre sårbarhed i forbindelse med klagebehandlingen. \n\nLoven skal træde i kraft den 1. februar 2017. \n\nLovforslaget er en udmøntning af regeringens udspil »Vækst og udvikling i hele Danmark« fra november 2015 og aftalen »Danmark i bedre balance – Bedre rammer for kommuner, borgere og virksomheder i hele landet« fra juni 2016 mellem regeringen (Venstre), Socialdemokratiet, Dansk Folkeparti og Det Konservative Folkeparti.",
    "sagid": 70547,
    "sponsors": [
        {
            "actor_id": 261,
            "administration": true,
            "name": "Esben Lunde Larsen",
            "party": "Venstre"
        }
    ],
    "statusid": 11,
    "title": "Forslag til lov om Miljø- og Fødevareklagenævnet.",
    "type": 3,
    "vote_id": 3350
}