{
    "area": "Skatteministeriet",
    "period": 148,
    "resume": "Lovforslaget forenkler og ændrer lovgivningen, så systemunderstøttelsen af inddrivelsen af gæld til det offentlige forbedres og der sikres en effektiv og lovlig inddrivelse, og så virksomhedernes skatte- og afgiftsgæld kan håndteres korrekt i det nye inddrivelsessystem.\n\nDerfor foreslås en række ændringer, der dels skal sikre et sikkert hjemmelsgrundlag for håndteringen af modregningen med fordringer, der er under inddrivelse eller under opkrævning hos fordringshaverne, dels skal sikre, at skattekontoen, der er Skattestyrelsens it-system for opkrævning af virksomhedernes skatte-, moms- og afgiftskrav, kan tilsluttes det nye it-system for inddrivelse. \n\nKonkret foreslås det, at skatteministerens eksisterende bemyndigelse til at fastsætte regler om at kunne springe fordringer over i dækningsrækkefølgen udvides, og at restanceinddrivelsesmyndigheden kan foretage en hensigtsmæssig prioritering af, hvilke af fordringshavernes fordringer der skal valideres for datafejl først. For at sikre, at Skattestyrelsens krav fra skattekontoen kan tilsluttes det nye it-system for inddrivelse, lovfæstes Skattestyrelsens gældende praksis om at udskyde betalingsfristen, hvis sidste rettidige betalingsdag falder på en banklukkedag. \n",
    "sagid": 78681,
    "sponsors": [
        {
            "actor_id": 24,
            "administration": true,
            "name": "Karsten Lauritzen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om inddrivelse af gæld til det offentlige, opkrævningsloven og forskellige andre love. (Modregning med opkrævningsfordringer og udskydelse af betalingsfrist ved banklukkedage m.v.).",
    "type": 3,
    "vote_id": 7031
}