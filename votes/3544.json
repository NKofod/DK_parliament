{
    "area": "Transport-, Bygnings- og Boligministeriet",
    "period": 144,
    "resume": "Med lovforslaget foreslås det, at kommunernes mulighed for at forbyde færdselsarter, herunder f.eks. at etablere bilfrie zoner, på private fællesveje fremadrettet kræver et samtykke fra politiet – og som noget nyt også fra berørte grundejere. \n\nDet foreslås derudover, at forbuddet mod parkering i yderrabat inden for tættere bebygget område ophæves, da forbuddet har den utilsigtede konsekvens, at borgere kan risikere at blive pålagt en parkeringsafgift for at holde på egen grund i de tilfælde, hvor grunden udgør en yderrabat. \n\nEt andet formål med lovforslaget er at modernisere reglerne om tidsbegrænset parkering, så der i højere grad tages højde for den teknologiske udvikling på området. Det foreslås således, at angivelse af en parkerings begyndelse kan ske med andre metoder end en parkeringsskive. \n\nEndelig foreslås det, at den kontrol med standsning og parkering, som kommunerne kan varetage i dag, også kan varetages af Vejdirektoratet som vejmyndighed for statsvejene. \n\nDet foreslås, at lovforslaget træder i kraft den 1. juli 2017.",
    "sagid": 73132,
    "sponsors": [
        {
            "actor_id": 99,
            "administration": true,
            "name": "Ole Birk Olesen",
            "party": "Liberal Alliance"
        }
    ],
    "statusid": 11,
    "title": "Forslag til lov om ændring af færdselsloven. (Tidsbegrænset parkering, vejmyndighedens mulighed for at overtage parkeringskontrollen m.v.).",
    "type": 3,
    "vote_id": 3544
}