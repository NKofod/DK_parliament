{
    "area": "Erhvervsministeriet",
    "period": 148,
    "resume": "Formålet med lovforslaget er at skabe et bedre og mere enkelt erhvervsfremmesystem med fokus på kvalitet for iværksættere og virksomheder, så det i højere grad end i dag imødekommer virksomhedernes behov. \n\nLovforslaget følger op på aftalen om forenkling af erhvervsfremmesystemet mellem regeringen (Venstre, Liberal Alliance og Det Konservative Folkeparti) og Dansk Folkeparti fra maj 2018. \n\nLovforslaget reducerer de administrative niveauer med ansvar for erhvervsfremme fra tre til to: et decentralt niveau med stærk kommunal forankring og et statsligt niveau. Det betyder, at regionerne ikke skal varetage egen erhvervsfremmeindsats, herunder turisme. I stedet etableres Danmarks Erhvervsfremmebestyrelse, der skal sikre en sammenhængende, efterspørgselsdrevet og lokalt forankret indsats på tværs af landet. \n\nKommunerne skal fortsat være det lokale omdrejningspunkt for virksomhederne, så de sammen med virksomheder kan udvikle en stærk lokal erhvervsfremmeindsats. De kommunale væksthuse omdannes til erhvervshuse, der skal være stærke kompetencecentre med specialiserede faglige kompetencer om virksomhedsdrift og -udvikling, som er nemt tilgængelige for alle virksomheder i hele landet. Ligeledes etableres en digital erhvervsfremmeplatform, der skal gøre information, service og ydelser i erhvervsfremmesystemet let tilgængeligt for virksomheder. \n\nLoven skal træde i kraft den 1. januar 2019.",
    "sagid": 77246,
    "sponsors": [
        {
            "actor_id": 1454,
            "administration": true,
            "name": "Rasmus Jarlov",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om erhvervsfremme.",
    "type": 3,
    "vote_id": 6813
}