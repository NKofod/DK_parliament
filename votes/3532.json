{
    "area": "Beskæftigelsesministeriet",
    "period": 144,
    "resume": "Grønlands Selvstyre forventer, at der fremover vil blive gennemført flere råstof- og vandkraftprojekter, herunder storskalaprojekter, i Grønland. Arbejdstilsynet fører tilsyn med arbejdsmiljøet ved disse projekter, og et øget antal projekter vil betyde en øget tilsynsindsats og dermed merudgifter for Arbejdstilsynet. Da regeringen ønsker, at tilsyn med råstof- og vandkraftaktiviteter i videst muligt omfang skal være udgiftsneutral for den danske stat, foreslås det, at rettighedshavere og andre, der har fået tilladelse til råstofprojekter, skal betale et gebyr til dækning af Arbejdstilsynets omkostninger til tilsyn og myndighedsbehandling i forbindelse med råstof- og vandkraftaktiviteter.\n\nUd over betaling for tilsyn indeholder lovforslaget bl.a. en hjemmel til, at ansatte kan forlade arbejdet i tilfælde af fare, og en tydeliggørelse af beskæftigelsesministerens adgang til at fastsætte regler om anvendelse af stoffer og materialer, herunder bl.a. krav om substitution af farlige stoffer og materialer.",
    "sagid": 72136,
    "sponsors": [
        {
            "actor_id": 206,
            "administration": true,
            "name": "Troels Lund Poulsen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om arbejdsmiljø i Grønland og lov om arbejdsskadesikring i Grønland. (Betaling for tilsyn med råstof- og vandkraftaktiviteter og indsamling og videregivelse af oplysninger om arbejdsulykker og erhvervssygdomme m.v.).",
    "type": 3,
    "vote_id": 3532
}