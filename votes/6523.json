{
    "area": "Transport-, Bygnings- og Boligministeriet",
    "period": 146,
    "resume": "Forslagets primære formål er at sikre, at reguleringen i luftfartsloven skaber det nødvendige grundlag for at drive flyvepladser med højest mulig national og international tilgængelighed. Det foreslås at gennemføre en række konkrete initiativer, som udspringer af regeringens luftfartsstrategi fra den 3. juli 2017. \n\nForslaget indeholder en række hjemler til transport-, bygnings- og boligministeren til at fastsætte nærmere regler om service- og kapacitetsmål på passagervendte områder på flyvepladser, tilsyn og håndhævelse af disse regler og krav til flyvepladser om levering af oplysninger om økonomi og lufthavnstakster. \n\nForslaget giver derudover hjemmel til at fastsætte nærmere regler om en efterfølgende reguleringsmekanisme af lufthavnstaksterne, som følge af at de skønnede indtægter og omkostninger for en flyveplads ved udgangen af en takstperiode ikke svarer til det, som er beregnet ved fastsættelsen af taksterne. \n\nForslaget indeholder desuden en tilpasning af safetybidraget, således at opsparingsordningen nedbringes, og en præcisering af reglerne for tilladelse til og godkendelse af udbygninger og ændringer af eksisterende flyvepladser. \n\nLoven træder ifølge forslaget i kraft den 1. juli 2018.",
    "sagid": 75666,
    "sponsors": [
        {
            "actor_id": 99,
            "administration": true,
            "name": "Ole Birk Olesen",
            "party": "Liberal Alliance"
        }
    ],
    "statusid": 11,
    "title": "Forslag til lov om ændring af lov om luftfart. (Service- og kapacitetsmål, oplysningspligt for flyvepladser, fastsættelse af safetybidrag m.v.).",
    "type": 3,
    "vote_id": 6523
}