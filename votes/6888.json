{
    "area": "Undervisningsministeriet",
    "period": 148,
    "resume": "Lovforslaget udmønter sidste del af trepartsaftalen fra 29. oktober 2017, \"Trepartsaftale om styrket og mere fleksibel voksen-, efter- og videreuddannelse (2018-2021)\". \n\nI lovforslaget foreslås det bl.a., at arbejdsmarkedsuddannelser skal kunne kombineres med andre arbejdsmarkedsuddannelser, delelementer af andre arbejdsmarkedsuddannelser, andre tilskudsberettigede kurser eller indtægtsdækket virksomhed. Der foreslås samlede udbudsrunder for arbejdsmarkedsuddannelser hvert fjerde år, og at arbejdsmarkedsuddannelser skal udbydes landsdækkende. \n\nDet foreslås også at omlægge arbejdsmarkedsuddannelserne til et mere tidssvarende koncept, og at der skal være obligatoriske prøver på arbejdsmarkedsuddannelserne. Videregående uddannelsesinstitutioner får desuden mulighed for at kunne udbyde særskilte moduler, som ligger uden for de eksisterende videregående deltidsuddannelser. \n\nDet foreslås, at loven træder i kraft den 1. januar 2019, dog således at Undervisningsministeren fastsætter tidspunktet for lovens ikrafttræden for visse bestemmelser.",
    "sagid": 77482,
    "sponsors": [
        {
            "actor_id": 73,
            "administration": true,
            "name": "Merete Riisager",
            "party": "Liberal Alliance"
        }
    ],
    "statusid": 11,
    "title": "Forslag til lov om ændring af lov om arbejdsmarkedsuddannelser m.v., lov om forberedende voksenundervisning og ordblindeundervisning for voksne, lov om Arbejdsgivernes Uddannelsesbidrag, lov om godtgørelse og tilskud til befordring ved deltagelse i erhvervsrettet voksen- og efteruddannelse og forskellige andre love. (Styrket og mere fleksibel voksen-, efter- og videreuddannelse og flytning af administrationen af VEU-godtgørelsen m.v. til Arbejdsgivernes Uddannelsesbidrag).",
    "type": 3,
    "vote_id": 6888
}