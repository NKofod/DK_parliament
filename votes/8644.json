{
    "period": 155,
    "resume": "",
    "sagid": 91100,
    "sponsors": [
        {
            "actor_id": 16180,
            "administration": false,
            "name": "Kasper Roug",
            "party": "Socialdemokratiet"
        },
        {
            "actor_id": 15792,
            "administration": false,
            "name": "Rasmus Nordqvist",
            "party": "Socialistisk Folkeparti"
        },
        {
            "actor_id": 191,
            "administration": false,
            "name": "Zenia Stampe",
            "party": "Radikale Venstre"
        },
        {
            "actor_id": 16582,
            "administration": false,
            "name": "Peder Hvelplund",
            "party": "Enhedslisten"
        },
        {
            "actor_id": 15775,
            "administration": false,
            "name": "Torsten Gejl",
            "party": "Alternativet"
        }
    ],
    "statusid": 17,
    "title": "FN's naturpanel (IPBES) har i 2018 konkluderet, at biodiversiteten i Europa er i vedvarende, stærk tilbagegang. Folketinget understreger, at biodiversiteten er i krise globalt og naturnationalparkerne udgør et vigtigt element i en helt nødvendig styrkelse af Danmarks natur og biodiversitet. Samtidig skal naturnationalparkerne bidrage til mere spændende naturoplevelser for danskerne.\n\nFolketinget anerkender, at der er taget flere tiltag for at inddrage interessenter og imødekomme de bekymringer, der er i forbindelse med placeringen af de næste naturnationalparker. De to nationale arbejdsgrupper og de relevante kommuner og ministerier har kunnet give input igennem processen. Der er afholdt lokale naturvandringer, og der oprettes lokale projektgrupper i de områder, hvor der udpeges naturnationalparker.\n\nFolketinget lægger vægt på, at dialogen fortsættes med bl.a. friluftsorganisationer, kommuner og borgere i lokalområderne med henblik på at håndtere rejste bekymringer og finde gode lokale løsninger for naturen og friluftslivet.",
    "type": 9,
    "vote_id": 8644
}