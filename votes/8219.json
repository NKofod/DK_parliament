{
    "area": "Skatteministeriet",
    "period": 153,
    "resume": "Lovforslaget har til formål at justere en række beskatningsregler med henblik på at hindre, at der i forbindelse med overtagelse af en virksomhed i virksomhedsordningen kan ske en utilsigtet udnyttelse af de gældende regler.\n\nDet foreslås at ændre reglerne, så den selvstændigt erhvervsdrivende, der anvender virksomhedsordningen, ikke kan foretage en overdragelse af en virksomhed, en del af en virksomhed eller en del af flere virksomheder til nærtstående, uden at der samtidig sker en overdragelse af de aktiver og passiver (kapitalafkastgrundlaget) i ordningen, der svarer til den andel af det opsparede overskud, der bliver overdraget. Herved sikres en sammenhæng mellem værdierne i virksomhedsordningen og den latente skatteforpligtelse, som konto for opsparet overskud er udtryk for. Der foreslås desuden en tilsvarende sammenhæng i den situation, hvor virksomheden overtages i forbindelse med død.\n\nMed lovforslaget afskæres en række omgåelsesmuligheder i de gældende regler i dødsboskatteloven og kildeskatteloven vedrørende virksomhedsordningen, der muliggør, at midler i virksomhedsordningen kan hæves uden om det opsparede overskud, så det ikke kommer til beskatning.\n\nDet foreslås, at loven træder i kraft dagen efter bekendtgørelsen i Lovtidende. Det foreslås, at loven har virkning fra fremsættelsestidspunktet, idet der er risiko for spekulation i de stramninger af reglerne, som foreslås gennemført ved lovforslaget. \n",
    "sagid": 86582,
    "sponsors": [
        {
            "actor_id": 220,
            "administration": true,
            "name": "Morten Bødskov",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af dødsboskatteloven og kildeskatteloven. (Indgreb mod skatteundgåelse ved overtagelse af virksomhed i virksomhedsordningen).",
    "type": 3,
    "vote_id": 8219
}