{
    "area": "Beskæftigelsesministeriet",
    "period": 35,
    "resume": "Med lovforslaget sikres det, at den del af lovgivningen, der implementerer finanslovsaftalen om afskaffelse af kravet om gensidig forsørgelsespligt for samlevende i kontanthjælpssystemet, bringes i overensstemmelse med indholdet af aftalen om finansloven for 2015 mellem regeringen (Socialdemokratiet og Radikale Venstre), Socialistisk Folkeparti og Enhedslisten.\n\nDet fremgår af aftalen, at ophævelsen af den gensidige forsørgelsespligt for samlevende skulle træde i kraft pr. 1. januar 2016 og indfases med halv virkning i 2015. Reglen om, at der skal foretages fradrag for en samlevers indtægter i uddannelses- og kontanthjælpen blev ved lovforslag L 81 ved en fejl ophævet pr. 1. januar 2015 i stedet for pr. 1. januar 2016. Det betyder, at kommunerne fra den 1. januar 2015 ikke har haft hjemmel til at foretage fradrag i en samlevers indtægter, hvilket ikke er i overensstemmelse med finanslovsaftalen, hvoraf det fremgik, at samleverreglen skulle have halv virkning i 2015.\n\nMed lovforslaget skabes der atter hjemmel til at foretage fradrag for en samlevers indtægter i uddannelses- eller kontanthjælpen i perioden fra den 1. februar 2015 til den 31. december 2015. Udbetaling af uddannelses- og kontanthjælp uden fradrag af en samlevers indtægter begrænses herved til januar måned 2015.\n",
    "sagid": 21980,
    "sponsors": [
        {
            "actor_id": 352,
            "administration": true,
            "name": "Henrik Dam Kristensen",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om aktiv socialpolitik. (Midlertidig genindførelse af fradrag i uddannelses- og kontanthjælp for samlevers indtægter m.v.).",
    "type": 3,
    "vote_id": 2448
}