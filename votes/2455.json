{
    "area": "Justitsministeriet",
    "period": 35,
    "resume": "Lovforslaget indebærer, at brugen af samfundstjeneste som alternativ til ubetinget fængsel udvides. En udvidet brug af samfundstjeneste på straffelovens område bør navnlig komme på tale ved førstegangsovertrædelser, der ikke har karakter af organiseret eller banderelateret kriminalitet. Den udvidede brug af samfundstjeneste vil bl.a. omfatte visse sager vedrørende simpel vold.\n \nSamtidig foreslås der for de lidt længere straffe på mere end 3 måneders fængsel, at der indføres en ordning, hvorefter ny kriminalitet i den fastsatte prøvetid udløser en reststraf svarende til en tredjedel af den betingede fængselsstraf ifølge dommen til samfundstjeneste, når samfundstjenesten er udført. Det betyder, at ny kriminalitet i prøvetiden straffes hårdere end i dag.\n \nForslaget indebærer også, at op til en tredjedel af samfundstjenesten efter kriminalforsorgens bestemmelse skal kunne bestå i deltagelse i et særligt behandlings- eller uddannelsesprogram. Lovforslaget indeholder herudover forslag til forenkling, præcisering eller mindre justering af reglerne om samfundstjeneste eller om betingede domme generelt. \n\nLoven forventes at træde i kraft den 1. juli 2015.\n",
    "sagid": 21318,
    "sponsors": [
        {
            "actor_id": 138,
            "administration": true,
            "name": "Mette Frederiksen",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af straffeloven og lov om fuldbyrdelse af straf m.v. (Samfundstjeneste m.v.).",
    "type": 3,
    "vote_id": 2455
}