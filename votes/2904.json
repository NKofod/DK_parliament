{
    "area": "Skatteministeriet",
    "period": 139,
    "resume": "Med lovforslaget foreslås det at indføre en grøn boligjobordning i 2016 og 2017, der giver fradrag for lønudgifter til hjælp og grøn istandsættelse i hjemmet eller en fritidsbolig samt tilslutning til bredbånd. \n\nDet foreslås således, at boligjobordningen fra 2016 udvides med en række nye grønne håndværksydelser. Samtidig fjernes fradragsretten for ikkegrønne håndværksydelser. Der sker ingen ændringer for de hidtil omfattede serviceydelser i hjemmet. \n\nDen foreslåede ordning vil fra 2016 give fradrag på op til 6.000 kr. pr. person for serviceydelser i hjemmet og et fradrag på op til 12.000 kr. pr. person til håndværksydelser med et grønt sigte. \n\nDet foreslås, at loven træder i kraft dagen efter bekendtgørelsen i Lovtidende og har virkning for arbejde, der udføres den 1. januar 2016 og senere.\n\nLovforslaget udmønter »Aftale om en BoligJobordning i 2015-2017« fra den 29. juni 2015 og »Aftale\nom en Ny grøn BoligJobordning i 2016 og 2017« fra den 6. november 2015 mellem regeringen (Venstre), Dansk Folkeparti, Alternativet, Socialistisk Folkeparti og Det Konservative Folkeparti.",
    "sagid": 67555,
    "sponsors": [
        {
            "actor_id": 24,
            "administration": true,
            "name": "Karsten Lauritzen",
            "party": "Venstre"
        }
    ],
    "statusid": 11,
    "title": "Forslag til lov om ændring af ligningsloven. (Grøn boligjobordning i 2016 og 2017).",
    "type": 3,
    "vote_id": 2904
}