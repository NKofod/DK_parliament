{
    "area": "Forsvarsministeriet",
    "period": 148,
    "resume": "Lovforslaget medfører, at værnepligtige, der er udskrevet til værnepligtstjeneste før den 1. januar 2010, og som siden er givet udsættelse efter værnepligtslovens regler, fritages for værnepligtstjeneste. \n\nVærnepligtsloven giver i dag mulighed for, at værnepligtige, der er udskrevet til tjeneste, i begrænset omfang kan få udsat deres værnepligtstjeneste. Endvidere kan værnepligtige helt fritages for tjeneste, hvis de kan godtgøre, at en sådan fritagelse har afgørende betydning for deres eller deres pårørendes velfærd. \n\nI forsvarsforliget 2018-2023 mellem regeringen (Venstre, Liberal Alliance og Det Konservative Folkeparti), Socialdemokratiet, Dansk Folkeparti og Radikale Venstre blev det desuden aftalt, at forsvarsministeren skulle fremsætte lovforslag om fritagelse af personer, der er blevet udskrevet til værnepligtstjeneste før 2010, og som siden er givet udsættelse, jf. værnepligtslovens bestemmelser. Lovforslaget udmønter således denne del af forsvarsforligsaftalen.",
    "sagid": 77252,
    "sponsors": [
        {
            "actor_id": 270,
            "administration": true,
            "name": "Claus Hjort Frederiksen",
            "party": "Venstre"
        }
    ],
    "statusid": 11,
    "title": "Forslag til lov om ændring af værnepligtsloven. (Fritagelse for værnepligtstjeneste for visse personer, der er blevet udskrevet til tjeneste før 2010).",
    "type": 3,
    "vote_id": 6757
}