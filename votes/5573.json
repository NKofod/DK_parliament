{
    "area": "Økonomi- og Erhvervsministeriet",
    "period": 22,
    "resume": "Med loven skabes mulighed for udvikling af nye forretningskoncepter.\nLoven indebærer, at personer fremover kan køre rundt til forbrugerne og tilbyde almindelige dagligvarer bl.a. i de land- og yderdistrikter, hvor butiksgrundlaget er tyndt. Tobak, alkohol, sodavand, chokolade- og sukkervarer og fyrværkeri er undtaget på grund af risiko for snyderi med skatter og afgifter samt af sundheds- og sikkerhedsmæssige årsager. \nFor at sikre den fornødne kontrol bestemmer loven, at de personer, som ønsker at sælge på denne måde, skal indhente en »omførselsgodkendelse«.\nFor at mindske risikoen for omgåelse af reglerne tillægger loven skattemyndighederne en selvstændig kompetence til at kontrollere overholdelsen af reglerne. Herudover tillægges SKAT mulighed for beslaglæggelse af ulovligt solgte varer. Der sker samtidig en forhøjelse af bødeniveauet, og derudover kan straffen under skærpende omstændigheder eller i gentagelsestilfælde stige til fængsel i indtil 4 måneder.",
    "sagid": 40235,
    "sponsors": [
        {
            "actor_id": 1495,
            "administration": true,
            "name": "Bendt Bendtsen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af næringsloven. (Omførsel).",
    "type": 3,
    "vote_id": 5573
}