{
    "area": "Ministeriet for Flygtninge, Indvandrere og Integration",
    "period": 23,
    "resume": "Loven skal navnlig gennemføre de ændringer af udlændingeloven, som følger af regeringens handlingsplan til bekæmpelse af handel med mennesker 2007-2010, herunder bl.a. en udvidelse af den såkaldte reflektionsperiode fra 30 dage til op til 100 dage (udrejsefrist ved administrativ udvisning af udlændinge, der har været udsat for menneskehandel), indsættelse af en særregel om hensyntagen til udlændinge ved afgørelse om udvisning og udvidelse af repræsentantordningen til uledsagede børn. Endvidere indebærer loven en udvidelse af ordningen om eftersøgning af forældre til uledsagede børn og en forenkling af prøvelsen af modenhedsvurderingen. Herudover bliver der mulighed for samkøring af oplysninger om evakuerede personer og en ændring af reglerne om indberetning af proformaægteskaber. Endelig foretages visse ændringer, som er nødvendige for, at Danmark kan ratificere Europarådets konvention om indsatsen mod menneskehandel.",
    "sagid": 49302,
    "sponsors": [
        {
            "actor_id": 1461,
            "administration": true,
            "name": "Rikke Hvilshøj",
            "party": "Venstre"
        }
    ],
    "statusid": 11,
    "title": "Forslag til lov om ændring af udlændingeloven og lov om ægteskabs indgåelse og opløsning. (Bekæmpelse af menneskehandel og samkøring af oplysninger om evakuerede m.v.).",
    "type": 3,
    "vote_id": 5241
}