{
    "area": "Transport- og Energiministeriet",
    "period": 21,
    "resume": "Loven indebærer bl.a., at lovgrundlaget for de faste forbindelser over Storebælt og Øresund og danske tilslutningsanlæg til den faste forbindelse over Øresund samles i én lov. Desuden får Sund og Bælt Holding A/S mulighed for i samarbejde med Transport- og Energiministeriet at forestå den danske del af det forberedende arbejde med etablering af en fast forbindelse over Femern Bælt samt at etablere et samlet udstederselskab for de eksisterende brobizz-ordninger i Danmark. Endvidere overføres ansvaret for vedligeholdelse og reinvesteringer vedrørende jernbanedelen af den faste forbindelse over Storebælt og jernbanetilslutningsanlæggene til den faste forbindelse over Øresund fra Banedanmark til Sund og Bælt-koncernen.\n\nBaggrund:\t\n\nDet fremgik af bemærkningerne, at lovgrundlaget for de faste forbindelser over Storebælt og Øresund havde som det primære formål at regulere anlæg af de faste forbindelser, men ikke den efterfølgende drift af forbindelserne. Der var derfor et behov for at tilpasse lovgrundlaget for de nuværende og fremtidige aktiviteter i Sund og Bælt Holding A/S og dettes datterselskaber med udgangspunkt i drift og vedligeholdelse af de faste forbindelser over Storebælt og Øresund med tilhørende danske tilslutningsanlæg.",
    "sagid": 32442,
    "sponsors": [
        {
            "actor_id": 1731,
            "administration": true,
            "name": "Flemming Hansen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om Sund og Bælt Holding A/S.",
    "type": 3,
    "vote_id": 5751
}