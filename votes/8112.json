{
    "area": "Børne- og Undervisningsministeriet",
    "period": 153,
    "resume": "Lovforslaget udmønter den politiske aftale om velfærdsaftaler på dagtilbudsområdet og folkeskoleområdet, som blev indgået den 9. december 2020 mellem regeringen og Venstre, Dansk Folkeparti, Radikale Venstre, Socialistisk Folkeparti, Enhedslisten, Det Konservative Folkeparti, Nye Borgerlige, Liberal Alliance og Alternativet, og som udspringer af den politiske principaftale om indgåelse af velfærdsaftaler, som regeringen den 29. oktober 2020 indgik med Rebild, Helsingør, Holbæk og Esbjerg Kommune på dagtilbudsområdet og folkeskoleområdet.\n\nDet forslås at frisætte de udvalgte kommuner på enten dagtilbuds- eller folkeskoleområdet i en periode på tre år med henblik på at udvikle velfærden og skabe større handlerum for at øge kvaliteten og nærværet i velfærden til gavn for borgeren. Det skal bl.a. ske ved, at en række bestemmelser i dagtilbudsloven, folkeskoleloven og lov om kommunal indsats for unge under 25 år kan fraviges. \n\nForslaget skal ses i sammenhæng med det særskilte lovforslag om velfærdsaftaler på ældreområdet, som fremsættes af social- og ældreministeren.\n\nDet foreslås, at loven træder i kraft den 15. maj 2021.",
    "sagid": 87904,
    "sponsors": [
        {
            "actor_id": 172,
            "administration": true,
            "name": "Pernille Rosenkrantz-Theil",
            "party": "Socialdemokratiet"
        }
    ],
    "statusid": 11,
    "title": "Forslag til lov om velfærdsaftaler på dagtilbudsområdet og folkeskoleområdet.",
    "type": 3,
    "vote_id": 8112
}