{
    "area": "Udenrigsministeriet",
    "period": 146,
    "resume": "Med folketingsbeslutningen anmoder regeringen om Folketingets samtykke til, at yderligere danske militære bidrag stilles til rådighed for den internationale koalition mod ISIL i Irak og Syrien. Bidragene supplerer de tidligere vedtagne bidrag, jf. folketingsbeslutning B 123 af 2. oktober 2014, B 8 af 10. november 2015 og B 108 af 19. april 2016. \n\nDe yderligere bidrag består af et sikrings- og bevogtningsbidrag og et C-130J-transportflybidrag. \n\nDet eksisterende kapacitetsopbygningsbidrag udvides med et sikrings- og bevogtningsbidrag på op til ca. 30 personer, så kapacitetsopbygningsbidraget samlet omfatter op til ca. 180 personer. Sikrings- og bevogtningsbidraget udsendes med henblik på at bistå med sikring og bevogtning af Al Asad-luftbasen i Irak. \n\nTransportflybidraget vil bestå af et C-130J-transportfly og omfatte op til ca. 60 personer og vil skulle støtte koalitionsoperationer i Irak og Syrien med bl.a. almindelig lufttransport, nedkastning af forsyninger til styrker på jorden og evakuering af syge og sårede. Derudover vil bidraget kunne støtte koalitionens specialoperationsopgaver.",
    "sagid": 74901,
    "sponsors": [
        {
            "actor_id": 148,
            "administration": true,
            "name": "Anders Samuelsen",
            "party": "Liberal Alliance"
        }
    ],
    "statusid": 10,
    "title": "Forslag til folketingsbeslutning om udsendelse af yderligere danske militære bidrag til støtte for indsatsen mod ISIL i Irak og Syrien.",
    "type": 5,
    "vote_id": 3920
}