{
    "area": "Beskæftigelsesministeriet",
    "period": 139,
    "resume": "Med lovforslaget flyttes opgaver, der hidtil er blevet varetaget af Statens Administrations Finansservicecenter til Udbetaling Danmark. Det drejer sig bl.a. om administration af tilbagebetaling af studielån, opkrævning af krav om tilbagebetaling af for meget modtaget uddannelsesstøtte, beregning og anvisning af tjenestemandspensioner m.v., forsikringsordninger for selvstændige erhvervsdrivende, statslige tilskudsordninger, udlån og garantier m.v. \n\nLovforslaget medfører, at der pr. 1. oktober 2016 overdrages opgaver svarende til ca. 68 årsværk fra Statens Administrations Finansservicecenter til Udbetaling Danmark. Medarbejderne, der beskæftiger sig med opgaverne, vil blive placeret i Holstebro, Frederikshavn, Hillerød og Allerød. \n\nHerudover overflyttes nogle mindre opgaver, der i dag varetages af Styrelsen for Arbejdsmarked og Rekruttering under Beskæftigelsesministeriet. \n\nEndelig udvides bestyrelsen for Udbetaling Danmark med yderligere et medlem, der udpeges efter indstilling af finansministeren. \n\nMed lovforslaget udmøntes dele af aftalen mellem regeringen (Venstre) og KL om den kommunale og regionale økonomi for 2016 og en del af regeringens plan for flytning af statslige arbejdspladser »Bedre balance – statslige arbejdspladser tættere på borgere og virksomheder« fra oktober 2015.\n",
    "sagid": 68692,
    "sponsors": [
        {
            "actor_id": 15864,
            "administration": true,
            "name": "Jørn Neergaard Larsen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om Udbetaling Danmark og forskellige andre love. (Overførsel af opgaver fra Statens Administrations Finansservicecenter m.fl. til Udbetaling Danmark m.v.).",
    "type": 3,
    "vote_id": 3095
}