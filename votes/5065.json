{
    "area": "Økonomi- og Erhvervsministeriet",
    "period": 23,
    "resume": "Loven muliggør, at der kan udstedes særlige grønlandske pengesedler som betalingsmiddel i Grønland. De grønlandske pengesedler vil være at betragte som danske kroner med grønlandsk tekst. Loven ændrer ikke ved det forhold, at penge- og valutapolitikken fortsat fastsættes af rigsmyndighederne (Folketinget og regeringen). Danske kroner vil fortsat være betalingsmiddel i Grønland, og værdiforholdet mellem danske kroner og grønlandske koruuni vil være 1 til 1. Produktionen af de særlige grønlandske pengesedler varetages af Danmarks Nationalbank, og Nationalbanken fastlægger også, i samråd med Grønlands hjemmestyre, pengesedlernes udseende. \nLovforslaget fremsattes på baggrund af en aftale mellem statsministeren og Grønlands landsstyreformand om udstedelse af særlige grønlandske pengesedler som betalingsmiddel i Grønland. Loven sattes til at træde i kraft den 1. januar 2007.",
    "sagid": 44578,
    "sponsors": [
        {
            "actor_id": 1495,
            "administration": true,
            "name": "Bendt Bendtsen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om pengesedler i Grønland.",
    "type": 3,
    "vote_id": 5065
}