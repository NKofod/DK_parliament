{
    "area": "Erhvervs- og Vækstministeriet",
    "period": 31,
    "resume": "Loven har til formål at tilvejebringe det fornødne finansielle grundlag for den styrkelse af fusionskontrollen, som Folketinget vedtog i 2010. Styrkelsen skete ved at nedsætte de omsætningsgrænser, som er afgørende for, om en fusion skal anmeldes til Konkurrence- og Forbrugerstyrelsen.\n\nRessourcetrækket på Konkurrence- og Forbrugerstyrelsen til behandling af de yderligere fusionsanmeldelser blev i perioden 2010-2012 finansieret gennem en midlertidig bevilling på 11 mio. kr. årligt fra globaliseringsreserven. Denne reserve udløb med udgangen af 2012, og med vedtagelsen af finansloven for 2013 var det forudsat, at opgaven med den udvidede fusionskontrol fremover skal gebyrfinansieres.\n\nVed en forenklet anmeldelse tages et gebyr på 50.000 kr. Ved forenklede anmeldelser skal der indgives færre oplysninger til Konkurrence- og Forbrugerstyrelsen end ved en almindelig anmeldelse. For en almindelig anmeldelse tages et gebyr på 0,015 pct. af de fusionerede virksomheders samlede omsætning i Danmark, dog maksimalt 1,5 mio. kr. Et omsætningsbaseret gebyr ligger i naturlig forlængelse af de kriterier, der ligger til grund for fusionskontrollen, idet det netop er virksomhedernes omsætning, der afgør, om en fusion skal anmeldes.",
    "sagid": 2515,
    "sponsors": [
        {
            "actor_id": 62,
            "administration": true,
            "name": "Annette Vilhelmsen",
            "party": "Socialistisk Folkeparti"
        }
    ],
    "statusid": 11,
    "title": "Forslag til lov om ændring af konkurrenceloven. (Gebyr for anmeldelse af fusioner). ",
    "type": 3,
    "vote_id": 615
}