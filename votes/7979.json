{
    "area": "Erhvervsministeriet",
    "period": 151,
    "resume": "Lovforslaget går ud på at etablere en styrket forbrugerbeskyttelse gennem forbud mod visse forbrugslån, at begrænse låneudbydernes muligheder for at markedsføre deres produkter og at sikre en beskyttelse af forbrugerne ved indgåelse af aftaler om lån mellem privatpersoner.\n\nMed forslaget indføres et forbud mod alle forbrugslån, der har en årlig omkostning i procent (ÅOP) på over 35 procent, og som ikke vedrører en boligkreditaftale. Samtidig indføres der et loft over de samlede omkostninger på 100 procent. De skærpede regler om ÅOP- og omkostningsloft kommer også til at gælde for låneaftaler mellem privatpersoner. \n\nLovforslaget indeholder desuden et forbud mod markedsføring, hvorefter en forbrugslånsvirksomhed, som udbyder en enkelt forbrugerkreditaftale med årlige omkostninger på 25 procent eller derover, som hovedregel ikke må markedsføre nogen former for forbrugerkreditaftaler uanset årlige omkostninger i procent. Der indføres tillige et forbud mod enhver markedsføring af forbrugerkreditaftaler og forbrugslånsvirksomheder i forbindelse med markedsføring af spil eller spiludbydere med visse undtagelser.\n\nLovforslaget udmønter den politiske aftale, som regeringen (Socialdemokratiet) og Venstre, Dansk Folkeparti, Radikale Venstre, Socialistisk Folkeparti, Enhedslisten, Alternativet og Nye Borgerlige indgik den 19. december 2019 om et opgør med kviklån.\n\nLoven skal træde i kraft den 1. juli 2020.\n",
    "sagid": 82542,
    "sponsors": [
        {
            "actor_id": 208,
            "administration": true,
            "name": "Simon Kollerup",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om forbrugslånsvirksomheder, lov om markedsføring og lov om finansiel virksomhed. (Opgør med kviklån m.v.).",
    "type": 3,
    "vote_id": 7979
}