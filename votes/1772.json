{
    "area": "Ministeriet for Flygtninge, Indvandrere og Integration",
    "period": 28,
    "resume": "Ifølge loven skal udlændinge, der har begået kriminalitet og står til udvisning, kun have mulighed for at blive her i landet, hvis udvisning med sikkerhed vil være i strid med Danmarks internationale forpligtelser. Loven er dermed en skærpelse af den hidtidige ordning, hvorefter udvisning af kriminelle udlændinge kunne undlades, hvis udlændingens personlige forhold, herunder tilknytningen til Danmark, talte imod udvisning.\nDomstolene skal i forbindelse med en dom for alle lovovertrædelser, hvor der idømmes frihedsstraf,  og ikke som hidtil kun i forbindelse med de bestemte overtrædelser af straffeloven m.v. anvende den nye skærpede ordning for udvisning, medmindre dette med sikkerhed vil være i strid med Danmarks internationale forpligtelser. \nDesuden skærpes ordningen med betinget udvisning, således at udlændinge, der ikke udvises som følge af Danmarks internationale forpligtelser, altid skal udvises betinget. Begår udlændingen ny kriminalitet i prøvetiden, skal der som udgangspunkt udvises.\nEndelig skal det i forbindelse med domstolenes vurdering af, om der skal ske udvisning af en kriminel udlænding, indgå som en skærpende omstændighed, hvis gerningen er særligt planlagt eller led i organiseret kriminalitet, især banderelatet kriminalitet.\nLoven gennemfører de ændringer af reglerne om udvisning, der følger af regeringens (Venstre og Det Konservative Folkeparti) aftale af 19. maj 2011 med Dansk Folkeparti og Kristendemokraterne om skærpede udvisningsregler og kommunalt fokus på repatriering.",
    "sagid": 15878,
    "sponsors": [
        {
            "actor_id": 132,
            "administration": true,
            "name": "Søren Pind",
            "party": "Venstre"
        }
    ],
    "statusid": 11,
    "title": "Forslag til lov om ændring af udlændingeloven. (Skærpede udvisningsregler).",
    "type": 3,
    "vote_id": 1772
}