{
    "area": "Beskæftigelsesministeriet",
    "period": 153,
    "resume": "Lovforslaget udmønter dele af den samlede rammeaftale for genåbningen af Danmark af 22. marts 2021 mellem regeringen, Venstre, Dansk Folkeparti, Socialistisk Folkeparti, Radikale Venstre, Enhedslisten, Det Konservative Folkeparti, Liberal Alliance og Alternativet.\n\nMed lovforslaget foreslås det at udvide perioden med suspension af dagpengeforbruget, herunder supplerende dagpenge og 4-månedersperioden, ved opgørelse af karens med yderligere 2 måneder, så suspensionen også omfatter maj og juni 2021.\n\nMed lovforslaget foreslås det også, at retten til sygedagpenge forlænges med 2 måneder, så ingen sygedagpengemodtagere overgår til jobafklaringsforløb før den 30. juni 2021.\n\nMed lovforslaget foreslås det, at satsberegningsperioden for selvstændige erhvervsdrivende\nfortsat vil være de 12 bedste måneder inden for de seneste 24 måneder, men med mulighed for at vælge at se bort fra årsopgørelsen for 2020.\n\nLovforslaget skønnes samlet set at medføre merudgifter for det offentlige på 244,4 mio. kr. i 2021, 450,3 mio. kr. i 2022 og 137,2 mio. kr. i 2023. (efter skat og tilbageløb).\n\nDet foreslås, at lovforslaget træder i kraft den 14. maj 2021, og at lovforslaget kan stadfæstes straks efter dets vedtagelse.",
    "sagid": 88314,
    "sponsors": [
        {
            "actor_id": 15776,
            "administration": true,
            "name": "Peter Hummelgaard",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om arbejdsløshedsforsikring m.v. og lov om sygedagpenge. (Forlængelse af suspension af dagpengeforbrug, 4-månedersperioden ved opgørelse af karens og forbrug af supplerende dagpenge, mulighed for fravalg af årsopgørelsen for 2020 ved satsberegningen for selvstændige erhvervsdrivende og forlængelse af retten til sygedagpenge som følge af covid-19).",
    "type": 3,
    "vote_id": 8117
}