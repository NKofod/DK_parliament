{
    "period": 20,
    "resume": "",
    "sagid": 19727,
    "sponsors": [
        {
            "actor_id": 1916,
            "administration": false,
            "name": "Christian Wedell-Neergaard",
            "party": "Det Konservative Folkeparti"
        },
        {
            "actor_id": 1739,
            "administration": false,
            "name": "Thor Gunnar Kofoed",
            "party": "Not Applicable"
        },
        {
            "actor_id": 663,
            "administration": false,
            "name": "Christian H. Hansen",
            "party": "Uden for folketingsgrupperne"
        }
    ],
    "statusid": 17,
    "title": "Folketinget tager fødevareministerens redegørelse til efterretning.\n\nFolketinget noterer sig med tilfredshed, at implementeringen af EU's landbrugsreform i Danmark fra 2005 tilpasses ved politisk aftale mellem Venstre, Det Konservative Folkeparti og Dansk Folkeparti, med henblik på at fjerne muligheden for uhensigtsmæssige økonomiske fordele for enkeltlandmænd.\n\nTilpasningerne er følgende:\n\nEkstrafortjenester i form af tillægspræmier for oksekød over et vist niveau toldes, hvis landmanden har solgt eller langtidsbortforpagtet jord senest 15. maj 2004.\n\nTillægspræmien for oksekød mere end halveres i perioden 2009-2012. Samtidig øges støtten til permanent græs, således at alle arealer i 2012 modtager samme basisstøtte pr. ha.\n\nDanmark arbejder for en væsentlig nedsættelse af det maksimale støttebeløb pr. ha. i EU.\n\nFolketinget noterer sig den hensigtsmæssige løsning af problemet med koncentration af oksekødstillæg, samtidig med at der ikke opstår store, pludselige indtægtstab for kvægsektoren eller uoverskuelige konsekvenser for enkeltland-mænd. Mulige følgevirkninger af tilpasningerne i forhold til kalvetransporter vil løbende blive overvåget med henblik på eventuelle indgreb.\n",
    "type": 9,
    "vote_id": 5984
}