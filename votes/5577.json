{
    "area": "Skatteministeriet",
    "period": 22,
    "resume": "Loven indeholder to af de initiativer, der blev foreslået i en rapport af 2. februar 2006, der blev lavet af den arbejdsgruppe, der blev nedsat for at forbedre den grænseoverskridende mobilitet mellem Danmark og Tyskland.\nFor det første udvides fradragsretten for bidrag til arbejdsløshedsforsikring til alle begrænset skattepligtige personer. Efter hidtil gældende regler blev der kun givet fradrag til fuldt skattepligtige personer, dvs. personer, der boede i Danmark, og til personer, der var omfattet af de såkaldte grænsegængerregler, dvs. personer, der havde mindst 75 pct. af deres samlede indkomst fra Danmark i form af løn m.v.\nFor det andet får personer, der kun er begrænset skattepligtige til Danmark en del af året, mulighed for at vælge at få et dansk personfradrag kombineret med en helårsomregning af deres delårsindkomst. Hvis de ikke vælger personfradraget og helårsomregningen, vil beskatningen ske efter gældende regler, dvs. på baggrund af den faktiske delårsindkomst.",
    "sagid": 40270,
    "sponsors": [
        {
            "actor_id": 271,
            "administration": true,
            "name": "Kristian Jensen",
            "party": "Venstre"
        }
    ],
    "statusid": 11,
    "title": "Forslag til lov om ændring af pensionsbeskatningsloven, personskatteloven og kildeskatteloven. (Fradrag for bidrag til arbejdsløshedsforsikring og personfradrag til begrænset skattepligtige personer).",
    "type": 3,
    "vote_id": 5577
}