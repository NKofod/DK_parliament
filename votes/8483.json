{
    "area": "Beskæftigelsesministeriet",
    "period": 155,
    "resume": "Lovforslaget går ud på at forlænge af retten til tilbud om uddannelse for ledige, der har arbejdet i mink- eller følgeerhverv, inden for en pulje, så retten også gælder i 2022.\n\nMed forslaget ønskes desuden en ændring af arbejdsmiljøloven, så der indføres en bemyndigelse til at fastsætte nærmere regler, der tydeliggør bl.a. ansvar og opgaver ved behandling af personoplysninger, der modtages, i forbindelse med at Arbejdstilsynet stiller diverse værktøjer eller løsninger til rådighed for virksomhederne. Lovændringen vil medføre, at Arbejdstilsynet ved bekendtgørelse opfylder GDPR-lovgivningens krav i forhold til et eksisterende IT-værktøj – kaldet APV-værktøjet. Værktøjet, der er midlertidigt lukket ned, hjælper virksomheder med at opfylde kravet til arbejdspladsvurdering. \n\nSamlet set skønnes forslaget at medføre statslige merudgifter på 15,0 mio. kr. i 2022. \n\nDet foreslås, at lovforslaget træder i kraft den 1. januar 2022.\n",
    "sagid": 90137,
    "sponsors": [
        {
            "actor_id": 15770,
            "administration": true,
            "name": "Mattias Tesfaye",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om en aktiv beskæftigelsesindsats og lov om arbejdsmiljø. (Forlængelse af retten til uddannelse for personer, der har arbejdet i minkerhvervet eller følgeerhverv, inden for en pulje til og med 2022 og bemyndigelse til at fastsætte regler om Arbejdstilsynets behandling af personoplysninger i forbindelse med brug af hjælpeværktøjer m.v.).",
    "type": 3,
    "vote_id": 8483
}