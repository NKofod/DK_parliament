{
    "area": "Skatteministeriet",
    "period": 144,
    "resume": "SKAT suspenderede i 2015 al automatisk inddrivelse via it-systemet EFI som følge af en række fejl i systemet. Der er derfor igangsat et arbejde med at udvikle et nyt it-system til at understøtte inddrivelse af gæld til det offentlige. \n\nEn forudsætning for at skabe et effektivt inddrivelsessystem er at forenkle og harmonisere reglerne på inddrivelsesområdet, så flest mulige fordringer kan underkastes samme behandling. Udviklingen af det nye it-system sker i flere faser, og med dette lovforslag forslås der ændringer, der skal understøtte de to første faser af udviklingen.\n\nMed lovforslaget forslås bl.a. følgende forenklingstiltag: \n\n- Alle inddrivelsesskridt skal kunne anvendes over for flest mulige fordringer. \n- Antallet af forældelsesfrister for renter reduceres. \n- Minimering af ”tilbagerulning” af samtlige indbetalinger på en fordring ved fordringens senere nedskrivning. \n- Klarere processer for, hvornår fordringer oversendes til SKAT. \n\nDesuden foreslås der regler, der skal tage højde for, at der i en periode vil være paralleldrift mellem det gamle it-system og det nye it-system, samt en række præciseringer af inddrivelsesreglerne med henblik på at sikre et klarere retsgrundlag. \n\nLovforslaget er det fjerde i rækken af lovgivningstiltag på inddrivelsesområdet som følge af SKATs suspension af al automatisk gæld til det offentlige via EFI.\n",
    "sagid": 72141,
    "sponsors": [
        {
            "actor_id": 24,
            "administration": true,
            "name": "Karsten Lauritzen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om inddrivelse af gæld til det offentlige og forskellige andre love. (Forenkling af regler om inddrivelse af gæld til det offentlige m.v.).",
    "type": 3,
    "vote_id": 3452
}