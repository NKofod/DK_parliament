{
    "area": "Indenrigs- og Sundhedsministeriet",
    "period": 22,
    "resume": "Med loven ændres reglerne om kommunernes medfinansiering af det skrå skatteloft. Reglerne ændres således, at kommunerne skal være med til at finansiere nedslaget i skatten til personer, der betaler topskat, i det øjeblik den kommunale skat overstiger 24,5 pct. og stigningen skyldes stigning i de kommunale skatter.\n\nDet skrå skatteloft havde hidtil betydet, at borgere, der betalte topskat, fik et nedslag i skatten i dag, hvis den samlede kommunale og amtskommunale indkomstskat oversteg 32,5 pct.\n\nÆndringen fra de 32,5 pct. til 24,5 pct. skyldes, at der indføres en sundhedsskat på 8 pct.\n\nLoven er en del af udmøntningen af aftalen fra den 27. februar 2006 mellem regeringen (Venstre og Det Konservative Folkeparti), Dansk Folkeparti og Det Radikale Venstre om en kommunal finansieringsreform. Ved aftalen indføres her et nyt finansieringssystem, som er tilpasset kommunernes situation efter kommunalreformen.\n\nLoven er en del af regeringens lovpakke om en kommunal finansieringsreform. Det drejer sig endvidere om lovforslagene nr. L 188-L 192, L 194 og L 195.",
    "sagid": 40089,
    "sponsors": [
        {
            "actor_id": 145,
            "administration": true,
            "name": "Lars Løkke Rasmussen",
            "party": "Uden for folketingsgrupperne"
        }
    ],
    "statusid": 11,
    "title": "Forslag til lov om fordeling af skattenedslaget mellem staten og kommunerne som følge af personskattelovens skatteloft. ",
    "type": 3,
    "vote_id": 5529
}