{
    "area": "Beskæftigelsesministeriet",
    "period": 153,
    "resume": "Lovforslaget udmønter den politiske aftale, der er indgået den 16. juni 2020 mellem regeringen (Socialdemokratiet) og alle Folketingets partier (Venstre, Dansk Folkeparti, Radikale Venstre, Socialistisk Folkeparti, Enhedslisten, Det Konservative Folkeparti, Nye Borgerlige, Liberal Alliance og Alternativet) om udvidet ret til sorgorlov. Aftalen udspringer af beslutningsforslag nr. B 171 fra den12. maj 2020, som er et borgerforslag.\n\nLovforslaget går ud på at udvide retten til fravær til at omfatte alle forældre, der mister et barn inden det fyldte 18. år, ligesom fraværsperioden forlænges fra 14 uger til 26 uger efter barnets død.\n\nDet foreslås desuden, at der skabes bemyndigelse i bl.a. lov om retssikkerhed og administration på det sociale område til, at der kan anvendes en anden revisionsmodel i 8-12 kommuner i 2021 i forbindelse med gradvis udrulning af en ny, digitalt understøttet kommunal revisionsmodel, der forventes at skulle dække alle kommuner fra den 1. januar 2022.\n\nDet foreslås, at lovforslaget træder i kraft den 1. januar 2021.",
    "sagid": 84948,
    "sponsors": [
        {
            "actor_id": 15776,
            "administration": true,
            "name": "Peter Hummelgaard",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af barselsloven, lov om sygedagpenge og forskellige andre love. (Ret til fravær i 26 uger for forældre, der mister et barn under 18 år, (sorgorlov) og bemyndigelse til at fastsætte særlige regler om revision af nogle kommuners regnskaber for regnskabsåret 2021 på områder med statsrefusion eller statstilskud).",
    "type": 3,
    "vote_id": 7624
}