{
    "area": "Skatteministeriet",
    "period": 25,
    "resume": "Loven er et led i aftalen om finansloven for 2008 mellem regeringen (Venstre og Det Konservative Folkeparti), Dansk Folkeparti og Ny Alliance og indeholder forslag om mere ensartet beskatning af generationsskifte i levende live og ved død. \nLoven indeholder for det første fjernelse af kravet om, at der skal være tale om hovedaktionæraktier ved overdragelse i levende live af aktier med succession (dvs. erhververen indtræder i overdragerens skattemæssige stilling).\nFor det andet sænkes et krav om overdragelse af mindst 15 pct. af stemmeværdien til den enkelte person til mindst 1 pct. af aktiekapitalen ved overdragelse i levende live af aktier med succession.\nDerudover ændres der nogle uhensigtsmæssige generationsskifteregler, som kunne give besynderlige resultater til ugunst for den skattepligtige. Der er tale om følgende ændringer:\nMere plads til uddannelse og udvikling af nær medarbejder før overdragelse af såvel aktier som en personligt drevet virksomhed eller en del heraf med succession. \nOverdragelse af såvel aktier som en personligt drevet virksomhed eller en del heraf til en tidligere ejer med succession. \nBedre mulighed for succession i erhvervsmæssig del af ejendom. \nBedre vilkår for efterlevende ægtefælle. \nÆgtefælles overtagelse af etableringskontoindskud. \nLoven har virkning fra og med 1. januar 2009. Loven medfører udskydelse af skattebetalinger og dermed et varigt provenutab for det offentlige svarende til ca. 50 mio. kr. årligt.",
    "sagid": 27836,
    "sponsors": [
        {
            "actor_id": 271,
            "administration": true,
            "name": "Kristian Jensen",
            "party": "Venstre"
        }
    ],
    "statusid": 11,
    "title": "Forslag til lov om ændring af aktieavancebeskatningsloven, dødsboskatteloven og kildeskatteloven. (Mere ensartet beskatning af generationsskifte i levende live og ved død).",
    "type": 3,
    "vote_id": 4727
}