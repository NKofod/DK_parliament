{
    "area": "Social- og Indenrigsministeriet",
    "period": 144,
    "resume": "Lovforslaget indeholder to ændringer til serviceloven. Den ene ændring skal give kommunalbestyrelsen og regionsrådet mulighed for at tegne ulykkes- og ansvarsforsikring for borgere, der leverer en frivillig indsats i forbindelse med at løse kommunale eller regionale opgaver, så de er dækket, hvis de kommer til skade eller påfører skade som en del af den frivillige indsats. \n\nDen anden ændring skal medvirke til at undgå dobbeltindberetning af data for udviklingen af den økonomiske støtte til frivilligt socialt arbejde. Ændringen afskaffer servicelovens § 18, stk. 4, som giver børne- og socialministeren lov til at fastlægge retningslinjer for den kommunale indberetning af udvikling i det frivillige sociale arbejde og retningslinjer for den centrale opfølgning. Retningslinjerne er fastlagt i retssikkerhedsbekendtgørelsens § 47, der som følge af lovforslaget også ophæves. Som en konsekvens af lovforslaget bortfalder den centrale redegørelse, som samler de kommunale indberetninger, også kaldet § 18-redegørelsen. \n\nLoven skal træde i kraft den 1. juli 2017. ",
    "sagid": 70715,
    "sponsors": [
        {
            "actor_id": 72,
            "administration": true,
            "name": "Karen Ellemann",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om social service. (Forsikring af frivillige m.v.).",
    "type": 3,
    "vote_id": 3431
}