{
    "area": "Justitsministeriet",
    "period": 139,
    "resume": "Lovforslaget er med visse tilpasninger en genfremsættelse af lovforslag nr. L 93, 2014-15, 1. samling. Med lovforslaget foreslås det at indføre en fremtidsfuldmagtsordning, som giver borgerne mulighed for selv at udpege en eller flere fremtidige repræsentanter (fremtidsfuldmægtige) til at varetage økonomiske og personlige forhold, hvis borgeren på et tidspunkt ikke længere selv har evne hertil som følge af sygdom, svækket mental funktion el.lign. En fremtidsfuldmagt vil være et privatretligt alternativ til værgemål. \n\nLovforslaget indeholder desuden bl.a. regler om fremtidsfuldmagtens retsvirkninger, fremtidsfuldmægtigens pligter og om tilbagekaldelse, ændring og ophør af fremtidsfuldmagter. \n\nEndelig indeholder forslaget ændringer i sundhedsloven, som Folketinget vedtog som et ændringsforslag til L 93 ved 2. behandlingen af L 93, hvorefter fremtidsfuldmægtige sidestilles med værger i forhold til at give stedfortrædende samtykke til behandling af en patient, der varigt mangler evnen til at give informeret samtykke hertil. \n\nDet foreslås, at justitsministeren fastsætter tidspunktet for lovens ikrafttræden.\n",
    "sagid": 68250,
    "sponsors": [
        {
            "actor_id": 132,
            "administration": true,
            "name": "Søren Pind",
            "party": "Venstre"
        }
    ],
    "statusid": 11,
    "title": "Forslag til lov om fremtidsfuldmagter.",
    "type": 3,
    "vote_id": 3020
}