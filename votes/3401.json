{
    "area": "Justitsministeriet",
    "period": 144,
    "resume": "Lovforslaget skaber mulighed for at foretage telefonisk forkyndelse af processuelle meddelelser i civile sager og straffesager i Grønland. Den mulighed findes i den danske retsplejelov, og Naalakkersuisut (Grønlands regering), Grønlands Domstole og Politimesteren i Grønland har alle fremsat ønske om, at der indføres tilsvarende regler i Grønland. \n\nDesuden giver lovforslaget hjemmel til, at de ansatte ved de grønlandske anstalter kan anvende peberspray og skjold over for de indsatte. Det er et tiltag, som Rådet for Grønlands Retsvæsen har anbefalet indført i Grønland, og som forventes at have samme præventive effekt, som det har haft i danske fængsler, således at yderligere magtanvendelse kan undgås. \n\nEndelig foreslås der nogle ændringer af kriminalloven, der hænger sammen med en samtidig ikraftsættelse for Grønland ved kongelig anordning af lov om tilhold, opholdsforbud og bortvisning.",
    "sagid": 70708,
    "sponsors": [
        {
            "actor_id": 132,
            "administration": true,
            "name": "Søren Pind",
            "party": "Venstre"
        }
    ],
    "statusid": 11,
    "title": "Forslag til lov om ændring af retsplejelov for Grønland og kriminallov for Grønland. (Telefonforkyndelse, magtanvendelse i grønlandske anstalter samt tilhold, opholdsforbud og bortvisning m.v.).",
    "type": 3,
    "vote_id": 3401
}