{
    "area": "Folketinget",
    "period": 23,
    "resume": "Baggrunden for folketingsbeslutningen er en konference, som Folketingets Præsidium afholdt i oktober 2006 om samarbejdet mellem Folketing og regering. Konferencen havde to hovedtemaer: Folketingets kontrol med regeringen og lovbehandlingen. Konferencen havde deltagelse af cirka en tredjedel af Folketingets medlemmer og ministrene.\nSom opfølgning på konferencen fortsatte Præsidiet og gruppeformændene for folketingsgrupperne henholdsvis udvalgsformændene for Folketingets udvalg drøftelsen af disse emner. \nResultatet af dette arbejde var, at Udvalget for Forretningsordenen den 16. maj 2007 afgav en betænkning og indstilling om ændring af forretningsordenen, hvori folketingsbeslutningen var indeholdt. Folketingsbeslutningen træder i kraft ved begyndelsen af folketingsåret 2007-08. De nye regler er udtryk for et kompromis, som næsten alle Folketingets partier står bag.\nHovedpunkterne i folketingsbeslutningen er \n- indførelsen af såkaldte hasteforespørgsler (forespørgsler, der skal gennemføres, inden for en uge efter at de er anmeldt), \n- ændringer i spørgetid og spørgetime, \n- ændringer i reglerne for indholdet af de såkaldte § 20-spørgsmål (fremover skal § 20-spørgsmål angå ministerens holdning til et offentligt anliggende, mens faktuelle spørgsmål stilles via Folketingets udvalg) og\n- ændrede debatregler ved de store debatter såsom åbnings- og afslutningsdebatten med henblik på at få afviklet gruppernes første indlæg hurtigere.",
    "sagid": 50387,
    "sponsors": [],
    "statusid": 10,
    "title": "Forslag til folketingsbeslutning om ændring af forretningsorden for Folketinget. (Spørgetime, spørgetid, § 20-spørgsmål til skriftlig besvarelse, hasteforespørgsler m.v.)",
    "type": 5,
    "vote_id": 5254
}