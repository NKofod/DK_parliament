{
    "area": "Ministeriet for By, Bolig og Landdistrikter",
    "period": 35,
    "resume": "Lovforslaget indebærer, at der afsættes midler til, at Landsbyggefonden fortsat kan støtte renovering, boligsocial indsats, infrastrukturændringer, nedrivninger og nybyggeri i den almene boligsektor. \n\nLovforslaget udmønter aftalen om anvendelsen af Landsbyggefondens midler og effektivisering af den almene boligsektor, som regeringen (Socialdemokratiet og Radikale Venstre), Dansk Folkeparti, Socialistisk Folkeparti, Enhedslisten og Det Konservative Folkeparti indgik den 28. november 2014. \n\nForslaget indeholder en række elementer til anvendelsen af Landsbyggefondens midler og effektivisering af den almene boligsektor. F.eks. fordobles renoveringsrammen i 2015 og 2016, den boligsociale ramme fortsættes med 465 mio. kr. årligt i perioden 2015-2018, infrastrukturrammen videreføres med 160 mio. kr. årligt fra 2017-2020, nedrivningsrammen fastsættes til 600 mio. kr. samlet i perioden 2015-2018, og Landsbyggefondens medfinansiering af det almene nybyggeri i 2015-2018 udgør fortsat 25 pct. af den statslige ydelsesstøtte. \n\nForslaget skal træde i kraft den 1. marts 2015, så Landsbyggefonden kan meddele tilsagn til nye projekter m.v. så hurtigt som muligt.\n",
    "sagid": 21981,
    "sponsors": [
        {
            "actor_id": 92,
            "administration": true,
            "name": "Carsten Hansen",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om almene boliger m.v. (Anvendelse af Landsbyggefondens midler m.v.).",
    "type": 3,
    "vote_id": 2484
}