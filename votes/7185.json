{
    "area": "Beskæftigelsesministeriet",
    "period": 151,
    "resume": "Med forslaget udmøntes dele af B 34 (folketingsåret 2013-14) om iværksættelse af en systematisk indsats mod grænsehindringer inden for rigsfællesskabets grænser for den del af lovforslaget, der vedrører førtidspension.\n\nMed forslaget foreslås det at bemyndige beskæftigelsesministeren til at skabe mulighed for, at man hurtigere kan udveksle sagsoplysninger mellem rigsdelene. Borgere får ret til fortsat at modtage førtidspension i op til 12 måneder efter fraflytning, og borgere, der fremadrettet automatisk vil overgå fra højeste førtidspension på Færøerne og i Grønland til dansk førtidspension, vil automatisk overgå fra dansk førtidspension til højeste førtidspension på Færøerne og i Grønland, når de flytter mellem rigsdelene.\n\nMed forslaget foreslås det ligeledes, at der bl.a. indføres mulighed for at yde supplerende hjælp efter lov om aktiv socialpolitik til personer, der modtager førtidspension fra Færøerne eller Grønland efter flytning til Danmark, samt at sidestille færøsk og grønlandsk førtidspension ved bopæl i Danmark med dansk førtidspension i forhold til ret til boligstøtte.\n\nDet foreslås, at lovforslaget træder i kraft 1. januar 2020.\n\n",
    "sagid": 80334,
    "sponsors": [
        {
            "actor_id": 15776,
            "administration": true,
            "name": "Peter Hummelgaard",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om social pension, lov om højeste, mellemste, forhøjet almindelig og almindelig førtidspension m.v., lov om aktiv socialpolitik, lov om individuel boligstøtte og ligningsloven. (Lettelse af grænsehindring ved flytning mellem rigsdelene m.v.).",
    "type": 3,
    "vote_id": 7185
}