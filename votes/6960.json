{
    "area": "Sundheds- og Ældreministeriet",
    "period": 148,
    "resume": "Lovforslaget er en del af udmøntningen af finanslovsaftalen for 2018, hvor regeringen og Dansk Folkeparti blevet enige om at oprette en certificeringsordning for fremmedsprogstolkning inden for sundhedsvæsenet. \n\nMed forslaget får sundhedsministeren hjemmel til efter ansøgning at godkende en eller flere offentlige myndigheder og institutioner, og private aktører (certificeringsinstitutioner) får hjemmel til at certificere fremmedsprogstolke på sundhedsområdet på baggrund af regler fastsat af sundhedsministeren. En godkendelse som certificeringsinstitution vil have en tidsbegrænset varighed på op til 5 år, hvorefter godkendelsen skal fornys. \n\nDesuden skal certificeringsinstitutionerne udbyde og afholde eksamination i certificering som fremmedsprogstolk på sundhedsområdet og træffe afgørelse om at certificere fremmedsprogstolke efter loven og efterfølgende udstede bevis til disse fremmedsprogstolke. \n\nMed forslaget skabes der for regionerne en mulighed for – hvis de ønsker det – at benytte sig af tolke, der besidder sproglige kvalifikationer af et vist niveau og kompetencer i tolketeknik og -etik og har et grundlæggende kendskab til sundhedsvæsenets organisering og termer. \n\nLoven træder i kraft den 1. marts 2019.\n",
    "sagid": 77805,
    "sponsors": [
        {
            "actor_id": 163,
            "administration": true,
            "name": "Ellen Trane Nørby",
            "party": "Venstre"
        }
    ],
    "statusid": 11,
    "title": "Forslag til lov om en certificeringsordning for fremmedsprogstolke på sundhedsområdet.",
    "type": 3,
    "vote_id": 6960
}