{
    "area": "Uddannelses- og Forskningsministeriet",
    "period": 146,
    "resume": "Forslaget har til formål at gennemføre en langsigtet løsning for Danmarks radioaktive affald med henblik på fortsat sikker lagring, indtil affaldet kan anbringes i et slutdepot.\n\nForslaget vil bl.a. muliggøre, at der på kort sigt foretages en opgradering af Dansk Dekommissionerings eksisterende lagerfaciliteter på Risøhalvøen gennem anlæg af en ny lagerbygning. Forslaget lægger op til en tydeliggørelse af Dansk Dekommissionerings formål og opgaver. Forslaget vil på mellemlangt sigt muliggøre, at der foretages undersøgelser af Danmarks geologi i ned til 500 meters dybde med henblik på at identificere mulige lokaliteter til et dybt geologisk slutdepot. Herefter kan der anbefales en lokalisering af slutdepotet ud fra en række analyser af geologiske, fysiske og socioøkonomiske forhold. Der foreslås igangsat en grundig dialog med kommuner med relevante undersøgelseslokaliteter, som vil blive inviteret til at tilkendegive interesse i at indgå i et partnerskab om analysearbejdet.\n\nDet foreslås, at mulighederne for en international løsning for den mest radioaktive del af affaldet, det såkaldt særlige affald, parallelt fortsat sonderes. \n\nForslaget vil på langt sigt muliggøre etableringen af et dybt geologisk slutdepot med henblik på ibrugtagning senest i 2073.\n",
    "sagid": 75793,
    "sponsors": [
        {
            "actor_id": 132,
            "administration": true,
            "name": "Søren Pind",
            "party": "Venstre"
        }
    ],
    "statusid": 10,
    "title": "Forslag til folketingsbeslutning om en langsigtet løsning for Danmarks radioaktive affald.\n\n",
    "type": 5,
    "vote_id": 6535
}