{
    "area": "Justitsministeriet",
    "period": 153,
    "resume": "Lovforslaget indebærer, at der skabes hjemmel i lovgivningen til, at Folketinget kan nedsætte en ny form for undersøgelsesorganer betegnet granskningskommissioner, ligesom der med lovforslaget fastsættes nærmere regler for granskningskommissioners virke. Lovforslaget udgør på dette punkt en delvis udmøntning af Udvalget for Forretningsordenens beretning af 21. december 2020 om etablering af en ny undersøgelsesform med særlig parlamentarisk forankring. \n\nHerudover indeholder lovforslaget enkelte ændringer af de eksisterende regler om undersøgelseskommissioner. Herunder indebærer lovforslaget, at undersøgelseskommissioner, der er nedsat, men endnu ikke har afsluttet deres arbejde, ikke skal kunne nedlægges af justitsministeren uden Folketingets samtykke. \n\nDesuden indebærer lovforslaget en række justeringer af reglerne om undersøgelseskommissioner i overensstemmelse med de anbefalinger, som Udvalget om Undersøgelseskommissioner fremkom med i sin betænkning fra oktober 2018. Disse justeringer har til formål at styrke kommissionsformandens kompetence til at tilrettelægge undersøgelsen, at give undersøgelseskommissioner mulighed for at lægge større vægt på sagsbehandlingstiden ved beslutninger om nægtelse eller tilbagekaldelse af bisidderbeskikkelse og at overføre kompetencen til at træffe beslutninger om bisidderes salær fra justitsministeren til undersøgelseskommissionen selv.",
    "sagid": 87291,
    "sponsors": [
        {
            "actor_id": 67,
            "administration": true,
            "name": "Nick Hækkerup",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om undersøgelseskommissioner og retsplejeloven. (Indførelse af granskningskommissioner, Folketingets samtykke til nedlæggelse af undersøgelseskommissioner m.v.).",
    "type": 3,
    "vote_id": 7889
}