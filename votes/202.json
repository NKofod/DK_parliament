{
    "area": "Kulturministeriet",
    "period": 32,
    "resume": "Loven indeholder en revision af egnsteaterrefusionsordningen. Formålet er at skabe større stabilitet i størrelsen af den statslige refusion af kommunernes udgifter til egnsteatre. Dette opnås ved at indføre samtidighed i egnsteatrenes aftaler med kommunerne, hvormed den statslige refusionsprocent vil komme til at ligge fast for hele den 4-årige aftaleperiode for egnsteatrene.\n \nDerudover sigter loven mod at præcisere regelsættet for egnsteatre gennem en tydeliggørelse af, hvad der skal til for at blive godkendt, og ved en afgrænsning af, hvad der berettiger til egnsteaterrefusion. Endelig indeholder forslaget en omstrukturering af scenekunstlovens kapitel 7 om egnsteatre, der formuleres på et mere overordnet niveau.\n \nLoven er en udmøntning af en del af tillægsaftalen af 5. september 2013 til aftale om en række ændringer på teaterområdet af 21. juni 2011, som blev indgået af regeringen (Socialdemokratiet, Radikale Venstre og Socialistisk Folkeparti), Venstre, Dansk Folkeparti, De Konservative og Liberal Alliance.\n",
    "sagid": 207,
    "sponsors": [
        {
            "actor_id": 55,
            "administration": true,
            "name": "Marianne Jelved",
            "party": "Radikale Venstre"
        }
    ],
    "statusid": 11,
    "title": "Forslag til lov om ændring af lov om scenekunst. (Indførelse af samtidighed i perioderne for egnsteateraftaler, præcisering af grundlag for refusionsberettigelse m.v.).",
    "type": 3,
    "vote_id": 202
}