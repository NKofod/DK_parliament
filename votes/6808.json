{
    "area": "Beskæftigelsesministeriet",
    "period": 148,
    "resume": "Lovforslaget udmønter den del af aftalen om erhvervs- og iværksætterinitiativer, som omhandler forenkling af den økonomiske styring af beskæftigelsesindsatsen, som regeringen (Venstre, Liberal Alliance og Det Konservative Folkeparti), Dansk Folkeparti og Radikale Venstre indgik den 12. november 2017. \n\nMed forenklingen af den økonomiske styring af beskæftigelsesindsatsen afskaffes den statslige refusion og driftslofter vedrørende driftsudgifter til aktivering af modtagere af dagpenge, kontant- og uddannelseshjælp, integrationsydelse (personer, der ikke er omfattet af integrationsprogrammet), sygedagpenge og ledighedsydelse samt revalidender. \n\nDerudover indeholder lovforslaget en bemyndigelse til at fastsætte nærmere regler om et adgangssystem for andre aktører som følge af implementering af EURES-forordningen. Med bemyndigelsen kan der fastsættes regler om bl.a. at oprette et adgangssystem i Danmark for optagelse af andre aktører i EURES-netværket, herunder at Styrelsen for Arbejdsmarked og Rekruttering godkender andre aktører og følger deres aktiviteter.",
    "sagid": 77587,
    "sponsors": [
        {
            "actor_id": 206,
            "administration": true,
            "name": "Troels Lund Poulsen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om en aktiv beskæftigelsesindsats, lov om aktiv socialpolitik, lov om kommunal udligning og generelle tilskud til kommuner og lov om organisering og understøttelse af beskæftigelsesindsatsen m.v. (Forenkling af den økonomiske styring af beskæftigelsesindsatsen og bemyndigelse til at fastsætte nærmere regler, som supplerer EURES-forordningen).",
    "type": 3,
    "vote_id": 6808
}