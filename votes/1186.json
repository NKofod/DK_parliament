{
    "area": "Beskæftigelsesministeriet",
    "period": 30,
    "resume": "Loven gennemfører en revision af loven om barseludligning på det private arbejdsmarked fra 2006. Revisionen præciserer barseludligningsloven, og man tilpasser betingelserne for de decentrale ordninger. Samtidig skaber man større fleksibilitet under hensyn til den nære sammenhæng med de decentrale barseludligningsordninger og de aftale- og overenskomstbaserede regler om løn under barsel. \n\nDet overordnede formål med den lovbaserede barseludligningsordning på det private arbejdsmarked er at fremme ligestillingen mellem kvinder og mænd på det private arbejdsmarked. Dette sikrer man ved, at arbejdsgivere, som betaler løn under barsel til deres medarbejdere, får refusion for deres lønudgifter. Barseludligningsordningen kan derfor fjerne arbejdsgivernes økonomiske incitamenter til ikke at ansætte lønmodtagergrupper, som går på barsel. Tilsvarende vil barseludligningen gøre det mere attraktivt for arbejdsgivere at give deres medarbejdere løn under barsel, når de kan modtage refusion for deres lønudgifter.",
    "sagid": 10956,
    "sponsors": [
        {
            "actor_id": 138,
            "administration": true,
            "name": "Mette Frederiksen",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om barseludligningsloven. (Fællesopkrævning af bidrag til Barsel.dk, ophævelse af lovfastsatte satser for refusionsstørrelse, refusionsperioden og bidrag, indførelse af klageadgang m.v.).",
    "type": 3,
    "vote_id": 1186
}