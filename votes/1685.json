{
    "area": "Skatteministeriet",
    "period": 28,
    "resume": "Loven reducerer de kommende afgiftsforhøjelser på erhvervenes forbrug af energi til procesformål i forårspakke 2.0 til omkring en tredjedel af det oprindelig aftalte, men til gengæld indfases afgiftsforhøjelsen gradvist fra 2012. Lempelsen er udformet i overensstemmelse med den anbefalede model i Skatteministeriets redegørelse ”Energiafgift for erhverv og konkurrenceevne”, hvorefter stigningen i energiafgiften på erhverv i 2013 nedsættes proportionalt, mens den reducerede stigning indføres et år tidligere i 2012. \n\nDesuden nedsætter loven med virkning fra 2012 elafgiften på elvarme i momsregistrerede virksomheder, som i dag er beskattet højere end alle andre energianvendelser. \n\nMed loven indføres endvidere en valgfri metode til at opgøre energi- og CO2-afgift for affaldsforbrændingsanlæg (røggasmetoden). \n\nLovens baggrund er den politiske aftale af 5. maj 2010 mellem regeringen (Venstre og Det Konservative Folkeparti) og Dansk Folkeparti om serviceeftersyn af forårspakke 2.0. \n\nDer henvises i øvrigt til omtalen under L 195.\n",
    "sagid": 15813,
    "sponsors": [
        {
            "actor_id": 94,
            "administration": true,
            "name": "Peter Christensen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om afgift\naf elektricitet og forskellige andre love. (Ændring af afgift på erhvervenes energiforbrug m.v.).",
    "type": 3,
    "vote_id": 1685
}