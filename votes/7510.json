{
    "area": "Uddannelses- og Forskningsministeriet",
    "period": 153,
    "resume": "Med lovforslaget foreslås en ændring af lov om akkreditering af videregående uddannelses-institutioner, som gør det muligt at forlænge akkrediteringsperioden for videregående uddannelsesinstitutioner, der som følge af foranstaltninger i forbindelse med covid-19 ikke har haft de fornødne muligheder for at gennemgå institutionsakkreditering som planlagt.\n\nEn positiv institutionsakkreditering gælder efter loven i 6 år, og der skal være gennemført en fornyet institutionsakkreditering inden akkrediteringsperiodens udløb. Flere videregående uddannelses-institutioner står over for at skulle genakkrediteres. Den fysiske nedlukning af uddannelsesinstitu-tionerne i en periode fra den 11. marts 2020 har imidlertid betydet, at planlagte akkrediterings-processer er blevet forsinkede og ikke kan gennemføres som planlagt.\n\nFormålet med lovforslaget er dermed at sikre, at der ikke er uddannelsesinstitutioner på Uddannelses- og Forskningsministeriets område, der mister deres institutionsakkreditering som en følgevirkning af de iværksatte covid-19-foranstaltninger. Den foreslåede lovændring er et midlertidigt initiativ som \nfølge af den ekstraordinære situation forårsaget af covid-19. Lovforslaget indeholder derfor en ophørsklausul, der betyder, at den foreslåede lov automatisk ophæves den 1. juli 2021.\n\nLovforslaget foreslås at træde i kraft den 1. december 2020",
    "sagid": 84961,
    "sponsors": [
        {
            "actor_id": 286,
            "administration": true,
            "name": "Ane Halsboe-Jørgensen",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om akkreditering af videregående uddannelsesinstitutioner. (Forlængelse af institutionsakkreditering som følge af covid-19).",
    "type": 3,
    "vote_id": 7510
}