{
    "area": "Skatteministeriet",
    "period": 23,
    "resume": "Loven indeholder for det første en række ændringer i skatteforvaltningsreglerne:\nDet fastslås, at Skatteministeriet er klagemyndighed for andre spørgsmål vedrørende told- og skatteforvaltningen end afgørelser og sagsbehandlingsspørgsmål, der knytter sig til afgørelser, og der indføres hjemmel til, at skatteministeren ved bekendtgørelse kan afskære denne klageadgang.\nMuligheden for at påklage en afgørelse til Landsskatteretten, når sagen har været under behandling ved et skatteankenævn i 3 måneder, uden at nævnet har truffet afgørelse, genindføres. \nLandsskatteretten tillægges kompetence til at behandle klager over Økonomistyrelsens afgørelser i sager om tilbagebetaling af statsgaranterede studielån. \nDesuden tilrettes nogle myndighedsbetegnelser i loven om statsgaranterede studielån, som endnu ikke var rettet efter gennemførelsen af strukturreformen på skatteområdet. \nDet præciseres, at mere end 3 retsmedlemmer kan deltage i Landsskatterettens afgørelser i sager om registreringsafgift af motorkøretøjer.\nFristen for skatteministerens indbringelse for Landsskatteretten af skatterådsafgørelser, der indeholder stillingtagen til EU-retlige spørgsmål, forkortes fra 3 måneder til 1 måned. \nDisse ændringer får virkning fra den 1. maj 2007.\nDesuden indeholder loven forslag til mindre præciseringer og justeringer i en række andre love. \nLoven skønnes ikke at have provenumæssige konsekvenser.",
    "sagid": 47672,
    "sponsors": [
        {
            "actor_id": 271,
            "administration": true,
            "name": "Kristian Jensen",
            "party": "Venstre"
        }
    ],
    "statusid": 11,
    "title": "Forslag til lov om ændring af skatteforvaltningsloven og forskellige andre love. (Landsskatterettens og Skatteministeriets kompetence i visse sager m.v.).",
    "type": 3,
    "vote_id": 5025
}