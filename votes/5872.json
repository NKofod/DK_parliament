{
    "area": "Statsministeriet",
    "period": 21,
    "resume": "Loven bygger på en overenskomst mellem Færøernes landsstyre og den danske regering som ligeværdige parter. Loven medfører, at Færøernes landsstyre kan indgå folkeretlige aftaler med andre stater eller mellemfolkelige organisationer, hvis aftalerne omhandler Færøerne alene og fuldt ud angår en sag eller et sagsområde overtaget fra den danske stat. Færøerne og Grønland kan samarbejde om folkeretlige aftaler med fremmede stater, hvis aftalerne alene omhandler disse rigsdele.\n\nBaggrund:\n\nForslaget var et resultat af forhandlinger mellem regeringen og Færøernes landsstyre. \nFormålet med lovforslaget var at give Færøernes landsstyre adgang til selv at forhandle visse folkeretlige aftaler, der angik sagsområder, der var overtaget af Færøerne. Desuden var det intentionen, at lovforslaget skulle bidrage til en modernisering af rigsfællesskabet. \nRegeringen fremsatte samtidig lovforslag om en tilsvarende fuldmagtsordning for Grønland (L 168). Der henvises til omtalen af dette forslag.",
    "sagid": 20992,
    "sponsors": [
        {
            "actor_id": 234,
            "administration": true,
            "name": "Anders Fogh Rasmussen",
            "party": "Venstre"
        }
    ],
    "statusid": 11,
    "title": "Forslag til lov om Færøernes landsstyres indgåelse af folkeretlige aftaler.",
    "type": 3,
    "vote_id": 5872
}