{
    "area": "Erhvervsministeriet",
    "period": 146,
    "resume": "Lovforslaget fastlægger de planlægningsmæssige rammer m.v. for udvidelsen af de to eksisterende nationale testcentre for store vindmøller. \n\nMed lovforslaget bliver de to nationale testcentre for prototypevindmøller omfattet af lov om et testcenter for store vindmøller ved Østerild. Lovforslaget åbner mulighed for, at hver af de to testcentre kan udvides med to nye testpladser til prototypevindmøller til i alt 16 testpladser. Desuden åbnes mulighed for, at der på flere pladser kan opstilles prototypevindmøller på op til 330 meters totalhøjde i Østerild og op til 200 meters totalhøjde i Høvsøre. \n\nIfølge lovforslaget er erhvervsministeren ansvarlig for, at der gennemføres nødvendige afværgeforanstaltninger og kompenserende foranstaltninger og for rydning af skov og etablering af erstatningsskov som følge af udvidelserne af de to testcentre. Desuden giver lovforslaget erhvervsministeren bemyndigelse til at ekspropriere fast ejendom, produktionsvindmøller og jord eller rettigheder herover. \n\nLovforslaget bygger på den politiske aftale af 15. marts 2017 om etablering af yderligere testpladser til prototypevindmøller ved Østerild og Høvsøre mellem regeringen (Venstre, Liberal Alliance og Det Konservative Folkeparti), Socialdemokratiet, Dansk Folkeparti og Socialistisk Folkeparti, som siden hen er blevet tiltrådt af Radikale Venstre. \n\nLoven skal træde i kraft den 1. juli 2018.",
    "sagid": 75888,
    "sponsors": [
        {
            "actor_id": 83,
            "administration": true,
            "name": "Brian Mikkelsen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af lov om et testcenter for store vindmøller ved Østerild. (Udvidelse af vindmølletestcentrene ved Høvsøre og Østerild).",
    "type": 3,
    "vote_id": 6597
}