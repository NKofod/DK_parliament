{
    "area": "Udenrigsministeriet",
    "period": 151,
    "resume": "Med folketingsbeslutningen får regeringen Folketingets samtykke til, at danske militære bidrag stilles til rådighed for den fransk-ledede militære indsats i Sahel-regionen, Operation Barkhane. De danske bidrag består af følgende:\n\n- Et transporthelikopterbidrag med mandskab fra december 2019 og 12 måneder frem. Bidraget vil omfatte to EH101-helikoptere og op til ca. 70 personer til indsættelse i missionsområdet (Burkina Faso, Mali, Mauretanien, Niger og Tchad) samt et reservestel. Bidraget vil overordnet bestå af besætninger og støttepersonel. Helikopterne planlægges placeret i Gao i det østlige Mali i en fransk lejr. Opgaverne for transporthelikopterbidraget vil omfatte transport af tropper og materiel indsat i rammen af Operation Barkhane samt styrker, som Operation Barkhane støtter, herunder G5 Sahel Fællesstyrken. Opgaverne kan desuden inkludere rekognoscering af ruter for at tilvejebringe information. Bidraget vil kunne indsættes i hele Operation Barkhanes operationsområde, men der er forventning om, at Mali vil udgøre det primære operationsområde for det danske helikopterbidrag.\n\n- En eller to stabsofficerer til Operation Barkhanes hovedkvarterer i operationsområdet. Det vil samtidig give mulighed for at følge operationens aktiviteter.\n\nDe danske militære bidrag indgår som elementer i et bredt og samtænkt udenrigs-, sikkerheds-, udviklingspolitisk og humanitært engagement i Sahel-regionen, hvor sikkerhedssituationen er blevet forværret de seneste par år.",
    "sagid": 80471,
    "sponsors": [
        {
            "actor_id": 235,
            "administration": true,
            "name": "Jeppe Kofod",
            "party": "Socialdemokratiet"
        }
    ],
    "statusid": 39,
    "title": "Forslag til folketingsbeslutning om danske militære bidrag til »Operation Barkhane«.",
    "type": 5,
    "vote_id": 7166
}