{
    "area": "Skatteministeriet",
    "period": 26,
    "resume": "Loven justerer de ændringer af selskabsbeskatningen, som Folketinget vedtog i foråret 2007, og som bl.a. indførte nye regler om begrænsning af selskabers adgang til fradrag for nettofinansieringsudgifter og udvidede CFC-beskatningen til at omfatte alle finansielle datterselskaber. Der henvises til lovforslag nr. L 213 fra folketingsåret 2006-07.\nLoven indebærer bl.a. en udvidet adgang til fradrag for kurstab på fordringer, og at varedebitorer opstået ved salg af tjenesteydelser kan medregnes ved opgørelsen af fradragsloftet. \nDerudover lemper loven værdiansættelsen af aktier i koncernforbundne ikkesambeskattede selskaber ved opgørelsen af fradragsloftet og foretager en ændring af reglerne for aktivsammensætningen i aktiebaserede investeringsforeninger. \nLoven indeholder desuden en række præciseringer og justeringer, herunder ændringer, der har til formål at fjerne uhensigtsmæssigheder i skattelovgivningen. Fjernelsen af disse uhensigtsmæssigheder har til formål at forhindre et utilsigtet provenutab.\nHovedparten af ændringerne har virkning fra indkomståret 2008. De ændringer, der indebærer skærpelser, har dog virkning fra og med fremsættelsesdagen, dvs. den 8. oktober 2008. Begrundelsen er, at et senere virkningstidspunkt vil kunne tilskynde til en hurtig udnyttelse af de utilsigtede virkninger af de gældende regler med deraf følgende risiko for provenutab for det offentlige.",
    "sagid": 43658,
    "sponsors": [
        {
            "actor_id": 271,
            "administration": true,
            "name": "Kristian Jensen",
            "party": "Venstre"
        }
    ],
    "statusid": 11,
    "title": "Forslag til lov om ændring af selskabsskatteloven, fusionsskatteloven og forskellige andre love. (Justering af rentefradragsbegrænsningsreglerne m.v.).",
    "type": 3,
    "vote_id": 4082
}