{
    "area": "Skatteministeriet",
    "period": 148,
    "resume": "Lovforslaget gør det muligt at anvende den multilaterale konvention til gennemførelse af tiltag i dobbeltbeskatningsoverenskomster, der hindrer skatteudhuling og overskudsflytning i forbindelse med dobbeltbeskatningsoverenskomster, når betingelserne for dette er opfyldt.\n\nDen multilaterale konvention er udarbejdet i OECD-/G20-regi som et led i det såkaldte BEPS-projekt (Base Erosion and Profit Shifting). Formålet med konventionen er, at landene på en enkel måde skal kunne tilpasse deres dobbeltbeskatningsoverenskomster inden for konventionens rammer. Konventionen indeholder en række tiltag til forhindring af skatteudhuling og overskudsflytning. Konventionen indeholder også bestemmelser om, at tvister kan afgøres ved en voldgiftsprocedure. \n\nKonventionens forskellige bestemmelser vil være gældende for allerede eksisterende dobbeltbeskatningsoverenskomster i det omfang, at parterne er enige om dette. Samtidig er konventionens bestemmelser i alt væsentligt indarbejdet i OECD’s model for dobbeltbeskatningsoverenskomster, og de kommer hermed i vid udstrækning til at danne grundlag for fremtidige dobbeltbeskatningsoverenskomster.\n",
    "sagid": 78679,
    "sponsors": [
        {
            "actor_id": 24,
            "administration": true,
            "name": "Karsten Lauritzen",
            "party": "Venstre"
        }
    ],
    "statusid": 11,
    "title": "Forslag til lov om anvendelse af multilateral konvention til gennemførelse af tiltag i dobbeltbeskatningsoverenskomster til forhindring af skatteudhuling og overskudsflytning.",
    "type": 3,
    "vote_id": 7039
}