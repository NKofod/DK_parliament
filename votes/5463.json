{
    "area": "Indenrigs- og Sundhedsministeriet",
    "period": 22,
    "resume": "Loven går ud på at styrke patientsikkerheden og fremme kvaliteten af sundhedsvæsenets ydelser gennem autorisation af nærmere bestemte grupper af sundhedspersoner, hvor andres virksomhed på det pågældende virksomhedsområde kan være forbundet med særlig fare for patienter.  Bl.a. foreslås det, at Sundhedsstyrelsen får mulighed for at bestemme, at en række kosmetiske behandlinger og behandlingsmetoder alene må anvendes af sundhedspersoner med særlige kvalifikationer eller på nærmere angivne vilkår. Sundhedsstyrelsen får også en udvidet adgang til umiddelbart at foretage virksomhedsindgreb over for en autoriseret sundhedsperson, hvis der er mistanke om, at denne er til fare for patientsikkerheden.\n\nLoven samler endvidere gældende bestemmelser i de mange eksisterende autorisationslove i en fælles autorisationslov, idet der samtidig foretages en forenkling og modernisering af gældende lovgivning. \n\nDerudover indeholder loven en ændring af lov om klage- og erstatningsadgang inden for sundhedsvæsenet, der medfører, at alle klage- og tilsynssager, der afsluttes med en afgørelse efter den 1. januar 2006, offentliggøres, også de sager, der er indsendt til klage- eller tilsynsmyndigheden før den 1. januar 2006. \n\nLoven træder i kraft den 1. januar 2007, ændringen af klage- og erstatningsloven dog dagen efter bekendtgørelsen i Lovtidende.",
    "sagid": 37610,
    "sponsors": [
        {
            "actor_id": 145,
            "administration": true,
            "name": "Lars Løkke Rasmussen",
            "party": "Uden for folketingsgrupperne"
        }
    ],
    "statusid": 11,
    "title": "Forslag til lov om autorisation af sundhedspersoner og om sundhedsfaglig virksomhed.",
    "type": 3,
    "vote_id": 5463
}