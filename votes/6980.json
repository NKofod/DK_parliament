{
    "area": "Børne- og Socialministeriet",
    "period": 148,
    "resume": "Lovforslaget indebærer, at der i forældreansvarssager indføres en klar formodning om, at det ikke er bedst for et barn, at en forælder, der er dømt for visse former for personfarlig kriminalitet af grovere karakter (f.eks. incest og manddrab), har forældremyndigheden eller del i forældremyndigheden, at barnet har samvær eller anden kontakt med denne forælder, eller at barnet har bopæl hos denne forælder. Formodningen kan fraviges på grund af en konkret og dybdegående vurdering, hvor det findes at være det bedste for det enkelte barn. Forslaget har til formål at sikre, at der i forældreansvarssager ikke opstår tvivl om, at hensynet til barnets bedste og barnets ret til trivsel og beskyttelse altid sættes over andre hensyn, f.eks. hensynet til en forælder, der har begået personfarlig kriminalitet af grovere karakter.\n\nLovforslaget træder i kraft den 1. april 2019.",
    "sagid": 78397,
    "sponsors": [
        {
            "actor_id": 189,
            "administration": true,
            "name": "Mai Mercado",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af forældreansvarsloven. (Forældremyndighed, barnets bopæl og samvær for forældre, der er dømt for visse former for kriminalitet af grovere karakter).",
    "type": 3,
    "vote_id": 6980
}