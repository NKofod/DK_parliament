{
    "area": "Erhvervsministeriet",
    "period": 151,
    "resume": "Forslaget drejer sig om at sikre, at Den Nordiske Investeringsbank (NIB) til hver en tid styres i henhold til anerkendte principper for ansvarlig bankvirksomhed, herunder i forhold til kapital- og likviditetsstyring.\n\nNIB er en offentlig investeringsbank, der ejes af Danmark, Norge, Sverige, Finland, Island, Estland, Letland og Litauen. NIB finansierer projekter, der forbedrer konkurrenceevnen og miljøet i de nordiske og baltiske lande.\n\nMed forslaget får guvernørerne, der udgør den øverste ledelse af NIB, og som består af én minister fra hvert af de otte ejerlande, beføjelse til at fastlægge de overordnede principper for, hvor meget kapital og likviditet banken skal holde i forhold til de risici, som banken tager i sin forretning.\n\nÆndring af kapital- og likviditetsstyringen af Den Nordiske Investeringsbank vil medføre, at banken i højere grad baseres på samme risikofølsomme krav, som stilles til kommercielle banker. \n\n",
    "sagid": 82427,
    "sponsors": [
        {
            "actor_id": 208,
            "administration": true,
            "name": "Simon Kollerup",
            "party": "Socialdemokratiet"
        }
    ],
    "statusid": 39,
    "title": "Forslag til folketingsbeslutning om Danmarks godkendelse af aftalegrundlaget mellem Danmark, Estland, Finland, Island, Letland, Litauen, Norge og Sverige for Den Nordiske Investeringsbank.",
    "type": 5,
    "vote_id": 7442
}