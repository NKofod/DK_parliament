{
    "area": "Sundheds- og Ældreministeriet",
    "period": 148,
    "resume": "Der er ingen regulering på området for fjernelse af tatovering med laser, og der findes på nuværende tidspunkt ingen metoder til at fjerne tatoveringer, som er uden helbredsmæssige risici. \n\nMed lovforslaget fastsættes der af hensyn til forbrugernes sikkerhed krav til virksomheder, der udfører fjernelse af tatoveringer med laser. \n\nDet foreslås, at virksomheder, der udfører fjernelse af tatovering med laser, skal sikre, at der går minimum 6 uger mellem hver laserbehandling. Der skal desuden anvendes laserudstyr, der opfylder visse krav til mærkning, sikkerhed og ydeevne i overensstemmelse med en ny forordning om medicinsk udstyr, der træder i kraft den 26. maj 2020. Endelig skal virksomhederne kunne dokumentere opfyldelsen af disse krav. \n\nMed forslaget får Styrelsen for Patientsikkerhed mulighed for at udstede forbud mod at udføre fjernelse af tatoveringer med laser i en kortere eller længere periode på op til 1 år, og et forbud vil skulle offentliggøres på Styrelsen for Patientsikkerheds hjemmeside. Desuden vil manglende overholdelse af forbuddet eller andre krav, der stilles til virksomhederne, kunne medføre politianmeldelse. \n\nLoven træder i kraft den 1. juli 2019 med undtagelse af de dele, der knytter sig til en ny forordning om medicinsk udstyr, der træder i kraft den 26. maj 2020. For virksomheder, der anvender laserudstyr anskaffet før 26. maj 2020, foreslås en indfasningsperiode på 10 år frem til 1. juli 2030.",
    "sagid": 78243,
    "sponsors": [
        {
            "actor_id": 163,
            "administration": true,
            "name": "Ellen Trane Nørby",
            "party": "Venstre"
        }
    ],
    "statusid": 11,
    "title": "Forslag til lov om fjernelse af tatovering med laser.",
    "type": 3,
    "vote_id": 7082
}