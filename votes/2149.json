{
    "area": "Justitsministeriet",
    "period": 27,
    "resume": "Formålet med loven er at ændre revisionsbestemmelsen vedrørende retsplejelovens § 786, stk. 4, om teleudbyderes registrering og opbevaring af oplysninger om teletrafik til brug for efterforskning og retsforfølgning af strafbare forhold.\n\nJustitsministeren foreslog, at en revision af bestemmelsen skulle foretages i folketingsåret 2011-12 i stedet for 2009-10.\n\nBestemmelsen i retsplejelovens § 786, stk. 4, blev indført for at sikre, at oplysninger om teletrafik er tilgængelige, når politiet har indhentet en retskendelse med henblik på et indgreb i meddelelseshemmeligheden til brug i en konkret efterforskning eller retsforfølgning af alvorlig kriminalitet.\n\nBaggrunden for indsættelsen af en revisionsbestemmelse i loven var, at det var en nyskabelse med en ordning med pligtmæssig logning af oplysninger om teletrafik til brug for efterforskning og retsforfølgning, og at Justitsministeriet derfor fandt det hensigtsmæssigt at evaluere ordningen nogle år efter dens ikrafttræden.",
    "sagid": 12829,
    "sponsors": [
        {
            "actor_id": 149,
            "administration": true,
            "name": "Lars Barfoed",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af lov om ændring af straffeloven, retsplejeloven, lov om konkurrence- og forbrugerforhold på telemarkedet, våbenloven, udleveringsloven samt lov om udlevering af lovovertrædere til Finland, Island, Norge og Sverige. (Ændring af revisionsbestemmelse).",
    "type": 3,
    "vote_id": 2149
}