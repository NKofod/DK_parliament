{
    "area": "Udlændinge- og Integrationsministeriet",
    "period": 151,
    "resume": "Lovforslaget er en genfremsættelse af L 231 (2018-19 (1. samling)), der bortfaldt som følge af udskrivelsen af valg til Folketinget, inden forslaget havde været til 1. behandling. \n\nDe færøske myndigheder ønsker at overtage kompetencen til at afgøre visse sager om udlændinges ophold på Færøerne og dermed overtage den administrative myndighed i disse sager.\n\nMed lovforslaget foreslås det, at udlændinge- og integrationsministeren kan delegere kompetencen til at træffe afgørelse i første instans i nogle sager om udlændinges ophold på Færøerne til færøske myndigheder. Det foreslås, at en eventuel klage over de færøske myndigheders førsteinstansafgørelser om afslag på ophold på Færøerne vil skulle indbringes for Udlændingenævnet fremfor som i dag til Udlændinge- og Integrationsministeriet.\n\nUdlændinge- og integrationsministeren bemyndiges til at fastsætte nærmere regler om, at tidsubegrænset opholdstilladelse på Færøerne betinges af, at den pågældende udlænding har en integrationsrelevant tilknytning til Færøerne. Det fremsatte lovforslag er vedtaget ved 3. behandling i Lagtinget den 1. maj 2019. \n\nLoven træder i kraft den 1. januar 2020.",
    "sagid": 80537,
    "sponsors": [
        {
            "actor_id": 15770,
            "administration": true,
            "name": "Mattias Tesfaye",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af udlændingeloven. (Bemyndigelse til at fastsætte integrationsrelevante krav som betingelse for tidsubegrænset opholdstilladelse på Færøerne, hjemmel til delegation af kompetence til at træffe afgørelse i 1. instans om ophold på Færøerne til færøske myndigheder og ændring af klageadgang i sådanne sager til Udlændingenævnet).",
    "type": 3,
    "vote_id": 7220
}