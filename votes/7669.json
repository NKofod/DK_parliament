{
    "area": "Skatteministeriet",
    "period": 153,
    "resume": "Lovforslaget har til formål at etablere et uafhængigt tilsyn med Skatteforvaltningens it-område bestående af fem eksterne eksperter.\n\nDet foreslås, at it-tilsynet gives en række tilsynsbeføjelser, bl.a. at it-tilsynet skal forelægge sager for skatteministeren, hvis en anbefaling fra tilsynet ikke følges af Skatteforvaltningen. Skatteministeren skal efterfølgende informere Folketingets Skatteudvalg herom.\n\nEndvidere forslås det, at It-tilsynet gives mulighed for at anmode Skatteforvaltningen om en redegørelse for større og væsentlige beslutninger på it-området og om uddybende beslutningsgrundlag for f.eks. større strategiske beslutninger. Desuden foreslås det, at It-tilsynet skal orientere skatteministeren om It-tilsynets arbejde i en årlig redegørelse, som forud for offentliggørelsen bliver forelagt for Folketingets Skatteudvalg.\n\nEndelig er It-tilsynet tiltænkt en rolle i forhold til behandling af relevante indberetninger, som It-tilsynet modtager via whistleblowerordninger, der dækker Skatteforvaltningens it-område.\n",
    "sagid": 85676,
    "sponsors": [
        {
            "actor_id": 220,
            "administration": true,
            "name": "Morten Bødskov",
            "party": "Socialdemokratiet"
        }
    ],
    "statusid": 11,
    "title": "Forslag til lov om Tilsynet med told- og skatteforvaltningens it-område.",
    "type": 3,
    "vote_id": 7669
}