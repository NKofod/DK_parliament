{
    "area": "Justitsministeriet",
    "period": 155,
    "resume": "Lovforslaget indebærer en række indskrænkninger af livstidsdømtes og visse forvaringsdømtes rettigheder.\n\nDe foreslåede regler for livstidsdømte og visse forvaringsdømte omfatter bl.a. krav om afsoning i lukket fængsel, begrænsede muligheder for udgang og begrænset kontakt gennem besøg, brevveksling og telefoni, således at personkredsen fremover ikke kan indgå nye relationer de første 10 år af afsoningen.\n\nDerudover omfatter de foreslåede regler indskrænkninger i personkredsens muligheder for at fremsætte offentlige tilkendegivelser eller i øvrigt offentliggøre materiale om den eller de forbrydelser, som de er dømt for.\n\nEndelig omfatter de foreslåede regler mulighed for, at personkredsen skal kunne straffes disciplinært eller ifaldes bødestraf ved overtrædelse af de foreslåede regler om indgåelse af nye relationer eller reglerne om offentlige tilkendegivelser om deres forbrydelser. Samtidig foreslås indført en ny form for disciplinærstraf, hvor den pågældende helt kan afskæres muligheden for at få besøg, brevveksle eller telefonere, hvis vedkommende forbryder sig mod de nævnte regler.\n\nDet foreslås, at loven træder i kraft den 1. februar 2022.\n",
    "sagid": 90133,
    "sponsors": [
        {
            "actor_id": 67,
            "administration": true,
            "name": "Nick Hækkerup",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om fuldbyrdelse af straf m.v. (Indskrænkning af livstidsdømtes og visse forvaringsdømtes rettigheder).",
    "type": 3,
    "vote_id": 8626
}