{
    "area": "Social- og Indenrigsministeriet",
    "period": 151,
    "resume": "Formålet med lovforslaget er at sikre borgernes og de nærtståendes retsstilling, når de indgår aftale om overdragelse af arbejdsgiverfunktioner til foreninger eller private virksomheder i hjælperordninger efter servicelovens §§ 95 og 96 (kontant tilskud til ansættelse af hjælpere og borgerstyret personlig assistance).\n\nMed lovforslaget ønskes der indført regler, der vedrører aftaler om overførsel af tilskud i hjælperordninger, som indgås mellem borgeren eller den nærtstående og foreninger eller private virksomheder, og i den forbindelse kommunernes overførsel af tilskuddet i ordningerne. Herudover foreslås det, at socialtilsynet underretter alle kommuner om ophør af godkendelse, og at socialtilsynene offentliggør en fælles oversigt over foreninger og private virksomheder, som er godkendt af socialtilsynet til at varetage arbejdsgiverfunktionen i hjælperordninger.\n\nLovforslaget fremsættes som led i udmøntningen af dele af et initiativ i aftalen mellem den daværende regering (Venstre, Liberal Alliance og Det Konservative Folkeparti), Socialdemokratiet, Dansk Folkeparti, Alternativet, Det Radikale Venstre og Socialistisk Folkeparti om udmøntning af satspuljen for 2019-2022 på børne- og socialområdet.\n\nLovforslaget forventes at træde i kraft den 1. januar 2020.\n",
    "sagid": 81029,
    "sponsors": [
        {
            "actor_id": 38,
            "administration": true,
            "name": "Astrid Krag",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om social service og lov om socialtilsyn. (Sikring af borgernes retsstilling ved indgåelse af aftaler med foreninger og private virksomheder om overdragelse af arbejdsgiverfunktionen i ordninger efter §§ 95 og 96 i lov om social service m.v.)",
    "type": 3,
    "vote_id": 7359
}