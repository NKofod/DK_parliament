{
    "area": "Skatteministeriet",
    "period": 146,
    "resume": "Lovforslaget er en del af regeringens (Venstre, Liberal Alliance og Det Konservative Folkeparti) »Retssikkerhedspakke III – Klar og præcis lovgivning«, hvori regeringen foreslår en gennemgribende revision og modernisering af skattekontrolloven. \n\nSom led heri foreslås en opdeling af den gældende skattekontrollov i en skattekontrollov og en skatteindberetningslov, så retssikkerheden øges, idet lovene vil blive mere overskuelige og lettere at forstå for både borgere, virksomheder og myndigheder. \n\nForslaget til skatteindberetningslov vedrører de automatiske indberetningspligter. De automatiske indberetningspligter handler primært om, at bl.a. arbejdsgivere, banker og offentlige myndigheder uden opfordring skal meddele SKAT oplysninger om tredjemand. Oplysningerne anvendes ved dannelsen af borgernes årsopgørelser og oplysningsskemaer, ligesom indberetninger til indkomstregisteret i øvrigt indgår i et fællesoffentligt samarbejde om at indhente oplysninger. \n\nLovforslaget sambehandles med L 13 (Forslag til skattekontrollov) og L 15 (Forslag til lov om ændring af aktieavancebeskatningsloven, kildeskatteloven, skattekontrolloven og forskellige andre love), som ligeledes er en del af »Retssikkerhedspakke III – Klar og præcis lovgivning«.\n\nDet foreslås, at loven træder i kraft den 1. januar 2019.",
    "sagid": 74191,
    "sponsors": [
        {
            "actor_id": 24,
            "administration": true,
            "name": "Karsten Lauritzen",
            "party": "Venstre"
        }
    ],
    "statusid": 11,
    "title": "Forslag til skatteindberetningslov.",
    "type": 3,
    "vote_id": 3772
}