{
    "area": "Transport-, Bygnings- og Boligministeriet",
    "period": 148,
    "resume": "Forslaget giver hjemmel til, at transport-, bygnings- og boligministeren ved ekspropriation kan erhverve de arealer og rettigheder, der er nødvendige for at kunne anlægge master og tekniske anlæg langs jernbanen til brug for mobil- og internetdækning i tog. \n\nForslaget indeholder desuden hjemmel til, at transport-, bygnings- og boligministeren mod behørig dokumentation og uden retskendelse har adgang til en privat ejendom med henblik på at foretage de nødvendige forundersøgelser i forbindelse med anlæggelse af master og tekniske anlæg til brug for mobil- og internetdækning i tog. \n\nDen 14. januar 2014 indgik den daværende regering (Socialdemokratiet, Socialistisk Folkeparti og Det Radikale Venstre), Dansk Folkeparti, og Enhedslisten en aftale om en moderne jernbane - udmøntning af Togfonden DK -  hvor det bl.a. blev besluttet, at der skulle sikres god internetdækning i alle tog på statens jernbaneanlæg. \n\nIfølge forslaget træder loven i kraft den 1. januar 2019.\n",
    "sagid": 77254,
    "sponsors": [
        {
            "actor_id": 99,
            "administration": true,
            "name": "Ole Birk Olesen",
            "party": "Liberal Alliance"
        }
    ],
    "statusid": 11,
    "title": "Forslag til lov om ændring af jernbanelov. (Master til brug for mobil- og internetdækning i tog).",
    "type": 3,
    "vote_id": 6800
}