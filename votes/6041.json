{
    "area": "Finansministeriet",
    "period": 20,
    "resume": "Loven indeholder en række justeringer af tjenestemandslovgivningen i Grønland, som skaber parallelitet til tjenestemandslovgivningen i Danmark. Eksempelvis opretholdes retten til at bevare lønnen i den hidtidige stilling ved overgang til lavere lønnet stilling kun i de tilfælde, hvor tjenestemanden har pligt til at overtage den lavere lønnede stilling. Reglerne om kongelig udnævnelse ændres således, at det administrativt kan besluttes, hvilke tjenestemænd der skal udnævnes af kongen, og der indsættes regler om åremålsansættelse. Hertil kommer andre mindre justeringer og ændringer af tjenestemandspensionsloven som følge af ændringerne i tjenestemandsloven.\n\nBaggrund:\n\tDet fremgik af bemærkningerne, at de foreslåede ændringer svarede til de ændringer af den danske tjenestemandslovgivning, som blev gennemført ved lov nr. 1155 af 19. december 2003.",
    "sagid": 28734,
    "sponsors": [
        {
            "actor_id": 1829,
            "administration": true,
            "name": "Thor Pedersen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om statens tjenestemænd i Grønland og lov om pension til statens tjenestemænd m.v. i Grønland. (Løn ved nedrykning, tjenestefrihed, kongelig udnævnelse, åremålsansættelse og ansættelse af personer uden dansk indfødsret).",
    "type": 3,
    "vote_id": 6041
}