{
    "area": "Social- og Indenrigsministeriet",
    "period": 139,
    "resume": "I 2014 udkom en helhedsanalyse af det danske adoptionssystem med fokus på internationale fremmedadoptioner. På baggrund af analysen indgik den tidligere regering (Socialdemokraterne og Det Radikale Venstre), Venstre, Dansk Folkeparti, Socialistisk Folkeparti, Liberal Alliance og Det Konservative Folkeparti den 2. oktober 2014 en politisk aftale om et nyt adoptionssystem. Lovforslaget udmønter de dele af aftalen, der kræver lovændringer. Det overordnede formål med lovforslaget er at fremtidssikre den internationale adoptionsformidling til Danmark og understøtte den nødvendige stabilitet i adoptionssystemet, samtidig med at sikkerheden i forhold til adoptioner øges. \n\nLovforslaget skal bl.a. stille skærpede krav til adoptionsformidlende organisationer og samle tilsynet med adoptionsformidlingen hos Ankestyrelsen. Kompetencen til at tillade, at et adoptionsforløb fortsætter (godkendelse af matchningsforslag), flyttes fra de adoptionsformidlende organisationer til Ankestyrelsen, og adoptionsrådgivning før og efter en adoption gøres obligatorisk. \n\nLovforslaget er en genfremsættelse af L 187 (folketingsåret 2014-15, 1. samling), der bortfaldt på grund af udskrivelsen af folketingsvalg den 27. maj 2015.\n",
    "sagid": 27732,
    "sponsors": [
        {
            "actor_id": 72,
            "administration": true,
            "name": "Karen Ellemann",
            "party": "Venstre"
        }
    ],
    "statusid": 11,
    "title": "Forslag til lov om ændring af adoptionsloven. (Et nyt adoptionssystem m.v.).",
    "type": 3,
    "vote_id": 2811
}