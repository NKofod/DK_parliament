{
    "area": "Justitsministeriet",
    "period": 30,
    "resume": "Lovforslaget L 180 blev delt som en konsekvens af et ændringsforslag, stillet af justitsministeren. Loven L 180 A ophæver for det første det hidtil gældende pointsystem for tidsubegrænset opholdstilladelse og indfører nye regler for erhvervelse af tidsubegrænset ophold. Efter loven skal der fortsat stilles betingelser om bl.a. danskkundskaber, selvforsørgelse og beskæftigelse, men uddannelse skal fremover indgå på lige fod med beskæftigelseskravet i vurderingen. Herudover ændres opholdskravet fra 4 år til 5 år. \nHerboende udlændinge, der søger om ægtefællesammenføring, og som er meddelt tidsubegrænset opholdstilladelse efter tidligere gældende regler, skal nu opfylde de nye betingelser for tidsubegrænset ophold. Flygtninge gives mulighed for tidsubegrænset opholdstilladelse efter 8 års ophold, hvis de har vist vilje til integration. \nFlygtningenævnet udvides med to medlemmer – et fra Udenrigsministeriet og et fra Dansk Flygtningehjælp.",
    "sagid": 12026,
    "sponsors": [
        {
            "actor_id": 220,
            "administration": true,
            "name": "Morten Bødskov",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af udlændingeloven. (Revision af reglerne om tidsubegrænset opholdstilladelse, ændring af kravene til herboende udlændinge for opnåelse af ægtefællesammenføring, udvidelse af Flygtningenævnet og langtidsvisum til adoptivbørn).",
    "type": 3,
    "vote_id": 1306
}