{
    "area": "Ministeriet for Fødevarer, Landbrug og Fiskeri",
    "period": 21,
    "resume": "Loven er en sammenskrivning af lov om jordfordeling mellem landejendomme (jordfordelingsloven) og lov om offentlig fremskaffelse af jord til jordbrugsmæssige formål m.m. (jordkøbsloven). Loven viderefører i vid udstrækning de gældende bestemmelser i de to love, men medfører dog en forenkling af kriterierne for det offentliges erhvervelser og afhændelser af fast ejendom.\nLoven danner tillige grundlag for, at der er et samlet instrument til rådighed, der sikrer, at realiseringen af arealkrævende projekter i det åbne land bliver til gavn for både landbrugserhvervet, naturen og miljøet.\n\nBaggrund:\n\t\nLovforslaget var i hovedtræk en genfremsættelse af lovforslag nr. L 103 fra folketingsåret 2004-05 (1. samling),  jf. omtalen af dette under folketingsåret 2004-05 (1. samling).\nBaggrunden for lovforslaget var et ønske om at modernisere lovgivningen på området, især for så vidt angår miljø- og naturprojekters gennemførelse i det åbne land, og at tilpasse lovteksten til at omfatte jordfordelinger, som omfattede almindelige arronderingsmæssige forhold med offentlig støtte efter EU-reglerne for udvikling af landdistrikterne.",
    "sagid": 31130,
    "sponsors": [
        {
            "actor_id": 125,
            "administration": true,
            "name": "Hans Christian Schmidt",
            "party": "Venstre"
        }
    ],
    "statusid": 11,
    "title": "Forslag til lov om jordfordeling og offentligt køb og salg af fast ejendom til jordbrugsmæssige formål m.m. (jordfordelingsloven).",
    "type": 3,
    "vote_id": 5733
}