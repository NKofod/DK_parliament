{
    "area": "Udlændinge- og Integrationsministeriet",
    "period": 153,
    "resume": "Der er tale om en ny hovedlov, der har til formål at modvirke, at fysiske og juridiske personer, herunder udenlandske statslige myndigheder og statsligt styrede organisationer og virksomheder, kan modarbejde eller underminere demokrati og grundlæggende friheds- og menneskerettigheder ved at give donationer til personer og organisationer i Danmark. \n\nMed lovforslaget vil udlændinge- og integrationsministeren få mulighed for efter indstilling fra Udlændingestyrelsen at beslutte at optage en fysisk eller juridisk person på en offentlig forbudsliste, hvis den pågældende modarbejder eller underminerer demokrati og grundlæggende friheds- og menneskerettigheder, og hvis der er sandsynlighed for, at personen vil yde en donation til modtagere i Danmark.  \n\nForud for optagelsen vurderer Udenrigsministeriet, om der er væsentlige udenrigspolitiske konsekvenser. Optagelsen på listen er for 4 år med mulighed for forlængelse. Lovforslaget indeholder regler for tilbagebetaling af modtagne donationer, både monetære og fysiske, samt bestemmelser om kontrol og straf for overtrædelse af bestemmelserne. \n\nLovforslaget tager udgangspunkt i en aftale mellem den tidligere regering (Venstre, Liberal Alliance og Det Konservative Folkeparti) og Dansk Folkeparti af 2. maj 2019 om et forbud mod visse donationer, herunder at fysiske og juridiske personer kan optages på en forbudsliste, hvis de med økonomisk støtte modarbejder eller underminerer demokrati og grundlæggende friheds- og menneskerettigheder.",
    "sagid": 85680,
    "sponsors": [
        {
            "actor_id": 15770,
            "administration": true,
            "name": "Mattias Tesfaye",
            "party": "Socialdemokratiet"
        }
    ],
    "statusid": 11,
    "title": "Forslag til lov om forbud mod modtagelse af donationer fra visse fysiske og juridiske personer.",
    "type": 3,
    "vote_id": 7835
}