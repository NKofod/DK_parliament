{
    "area": "Erhvervsministeriet",
    "period": 153,
    "resume": "Lovforslaget udmønter aftalen af 21. august 2020 mellem regeringen (Socialdemokratiet), Venstre, Dansk Folkeparti, Radikale Venstre, Socialistisk Folkeparti, Enhedslisten, Det Konservative Folkeparti, Nye Borgerlige, Liberal Alliance og Alternativet om lettere omregistrering af iværksætterselskaber til anpartsselskaber og forlængelse af fristen for omregistrering. \n\nLovforslaget muliggør en lettere omregistrering af et iværksætterselskab til et anpartsselskab ved indskud af restkapitalen, der er differencen mellem iværksætterselskabets registrerede selskabskapital og minimumskravet til anpartsselskabers selskabskapital, der i dag er 40.000 kr. Samtidig forlænges fristen for omregistreringen med 6 måneder fra den 15. april 2021 til den 15. oktober 2021.\n\nDesuden forlænges solnedgangsklausulen i lov om bemyndigelse til midlertidig fravigelse af virksomheders pligter på selskabs- og regnskabsområdet i forbindelse med covid-19 fra den 1. januar 2021 til den 31. december 2021, som følge af at covid-19 kan påvirke den kommende generalforsamlingssæson for virksomheder.\n\nLoven skal træde i kraft den 1. januar 2021.",
    "sagid": 85682,
    "sponsors": [
        {
            "actor_id": 208,
            "administration": true,
            "name": "Simon Kollerup",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af selskabsloven og lov om bemyndigelse til midlertidig fravigelse af virksomheders pligter på selskabs- og regnskabsområdet i forbindelse med covid-19. (Lempeligere krav til omregistrering af iværksætterselskaber til anpartsselskaber og bemyndigelse til midlertidig fravigelse af bestemmelser om fysisk fremmøde ved generalforsamling i virksomheders vedtægter eller tilsvarende aftaler i forbindelse med covid-19 m.v.).",
    "type": 3,
    "vote_id": 7629
}