{
    "area": "Uddannelses- og Forskningsministeriet",
    "period": 148,
    "resume": "Lovforslaget er en udmøntning af en aftale mellem regeringen (Venstre, Liberal Alliance og Det Konservative Folkeparti) og Socialdemokratiet, Dansk Folkeparti, Radikale Venstre, Socialistisk Folkeparti om handicaptillæg til uddannelsessøgende i erhvervsuddannelse og forhøjelse af fribeløb, indgået den 20. december 2018.\n\nMed lovforslaget foreslås, at fribeløbet hæves med 1.000 kr. for alle, dvs. til 8.846 kr. pr. måned (i måneder med SU) for elever på ungdomsuddannelserne og til 13.375 kr. pr. måned (i måneder med SU) for studerende på videregående uddannelser.\n\nDet foreslås også, at elever på erhvervsuddannelserne med psykiske eller fysiske handicap fremover skal have mulighed for at modtage et handicaptillæg på 5.500 kr. pr. måned i tillæg til den almindelige SU, i lighed med det nuværende handicaptillæg til studerende på videregående uddannelser.\n\nDet foreslås, at ændringerne får virkning fra den 1. januar 2019.\n",
    "sagid": 78906,
    "sponsors": [
        {
            "actor_id": 17990,
            "administration": true,
            "name": "Tommy Ahlers",
            "party": "Venstre"
        }
    ],
    "statusid": 11,
    "title": "Forslag til lov om ændring af SU-loven. (Tillægsstipendium til uddannelsessøgende med en funktionsnedsættelse i erhvervsuddannelse og forhøjelse af fribeløb).",
    "type": 3,
    "vote_id": 7071
}