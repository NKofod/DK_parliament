{
    "area": "Trafik- og Energiministeriet",
    "period": 21,
    "resume": "Loven indebærer, at lovgivningen om kollektiv trafik samles i én lov om trafikselskaber, der gælder hele landet. Loven medfører bl.a., at der i hele landet oprettes trafikselskaber, der ledes af en bestyrelse med repræsentanter fra de deltagende kommuner og regionsrådet. I region Sjælland og region Hovedstaden (ekskl. Bornholm) oprettes ét samlet trafikselskab. \nMed hensyn til trafikselskabet på Sjælland fastsætter loven principperne for fordelingen af finansieringen mellem regionerne og kommunerne og internt mellem kommunerne, mens de jysk-fynske trafikselskaber selv fastsætter finansieringsprincipperne. Trafikselskaberne får bl.a. ansvaret for offentlig servicetrafik i form af almindelig rutekørsel, fastsættelse af takster og billetteringssystemer, køreplaner, koordinering og planlægning af offentlig servicetrafik, individuel handicapkørsel for svært bevægelseshæmmede samt privatbanerne.\n\nBaggrund:\n\t\nLovforslaget var en del af den samlede lovgivningsmæssige gennemførelse af en ny kommunalreform, hvor der den 27. maj 2005 blev indgået en aftale mellem regeringen, Socialdemokratiet, Dansk Folkeparti og Det Radikale Venstre om lovforslagene L 82, L 83 og L 84, som udmøntede kommunalreformen på transportområdet.",
    "sagid": 31192,
    "sponsors": [
        {
            "actor_id": 1731,
            "administration": true,
            "name": "Flemming Hansen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om trafikselskaber.",
    "type": 3,
    "vote_id": 5750
}