{
    "area": "Transport-, Bygnings- og Boligministeriet",
    "period": 144,
    "resume": "Formålet med lovforslaget er at tillade forsøg med selvkørende motorkøretøjer i Danmark, når dette kan ske færdselssikkerhedsmæssigt forsvarligt. \n\nUnder nærmere bestemte trafikale forhold – f.eks. på en fuldt afstribet motorvej eller med lav fart i et stisystem – vil selvkørende motorkøretøjer kunne køre trafiksikkert, uden at en fører medvirker aktivt. \n\nTransport-, Bygnings- og Boligministeriet har i 2015 fra to kommuner modtaget forespørgsler om at bruge selvkørende køretøjer til at effektivisere produktionen af kommunale serviceydelser. Den eksisterende lovgivning kræver imidlertid en førers fysiske tilstedeværelse i sådanne tilfælde. Men med lovforslaget foreslås det, at der kan gives tilladelse til forskelligartede forsøg med selvkørende motorkøretøjer. \n\nForsøg med selvkørende køretøjer vil blive afgrænset til bestemte køretøjstyper og bestemte vejstrækninger.",
    "sagid": 71751,
    "sponsors": [
        {
            "actor_id": 99,
            "administration": true,
            "name": "Ole Birk Olesen",
            "party": "Liberal Alliance"
        }
    ],
    "statusid": 11,
    "title": "Forslag til lov om ændring af færdselsloven. (Bemyndigelse til at fastsætte regler om og give tilladelse til forsøg med selvkørende motorkøretøjer).",
    "type": 3,
    "vote_id": 3619
}