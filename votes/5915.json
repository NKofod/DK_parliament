{
    "area": "Undervisningsministeriet",
    "period": 21,
    "resume": "Loven giver forældre krav på, at deres barn kan optages i en folkeskole efter eget valg i bopælskommunen eller i en anden kommune, hvis der er plads på den ønskede skole. Endvidere giver loven eleven ret til at blive optaget i en skolefritidsordning på den valgte skole, hvis der i tilknytning til skolen er etableret en skolefritidsordning og der er ledig kapacitet.\n\nBaggrund:\n\nLovforslaget var med mindre ændringer en genfremsættelse af lovforslag nr. L 80 fra folketingsåret 2004-05 (1. samling), jf. omtalen af dette under folketingsåret 2004-05 (1. samling). \nBaggrunden for lovforslaget var regeringens ønske om at øge mulighederne for frit valg. Muligheden for frit valg af skole kunne desuden være med til at lette hverdagen for en række børnefamilier, hvor valg af skole i den kommune, hvor forældrenes arbejdsplads befandt sig, ville være den løsning, der passede bedst til familiens og barnets behov.",
    "sagid": 31152,
    "sponsors": [
        {
            "actor_id": 129,
            "administration": true,
            "name": "Bertel Haarder",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om folkeskolen. (Mere frit skolevalg inden for og over kommunegrænser).",
    "type": 3,
    "vote_id": 5915
}