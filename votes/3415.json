{
    "area": "Undervisningsministeriet",
    "period": 144,
    "resume": "Lovforslaget er en opfølgning på den lovgivning, der blev gennemført som følge af folkeskoleaftalen fra juni 2013.\n\nLovforslaget indeholder bl.a. forslag om opfølgning på den tidligere regerings (Venstre) inklusionseftersyn. Det skal tydeliggøres, at undervisningen skal tilrettelægges, så alle elever udvikler sig fagligt og alsidigt, herunder socialt.\n\nSkolebestyrelsen skal med lovforslaget fremover fastsætte principper for skolens arbejde med elevernes udvikling i skolens faglige og sociale fællesskaber, ligesom skolebestyrelsen får mulighed for at udtale sig om skolens skemaer forud for skolestart.\n\nLovforslaget indfører blandt andet et retskrav på, at et barn en gang i skoleforløbet kan få foretaget en ordblindetest fra den 1. marts på 4. klassetrin, ligesom mulighederne for at anvende eksterne undervisere fra det omgivende samfund i undervisningen udvides. Lovforslaget giver også mulighed for at forlænge frikommuneforsøget.\n\nDet foreslås, at forslaget om skolebestyrelsers mulighed for at udtale sig om det kommende års skoleskema og forslaget om at forlænge de to frikommuneforsøg træder i kraft den 1. marts 2017. Resten af lovforslaget foreslås at træde i kraft den 1. august 2017.",
    "sagid": 71341,
    "sponsors": [
        {
            "actor_id": 73,
            "administration": true,
            "name": "Merete Riisager",
            "party": "Liberal Alliance"
        }
    ],
    "statusid": 11,
    "title": "Forslag til lov om ændring af lov om folkeskolen og lov om institutioner for almengymnasiale uddannelser og almen voksenuddannelse m.v. (Opfølgning på folkeskolereformen m.v.).",
    "type": 3,
    "vote_id": 3415
}