{
    "area": "Skatteministeriet",
    "period": 21,
    "resume": "Loven lukker nogle mulige skattehuller i de gældende regler for beskatning ved handel med skibskontrakter m.v. Loven retter op på den forskel, der tidligere var, således at fortjenesten ved salg af et skib beskattes, uanset om skibet er færdigt eller ej på salgstidspunktet.\n\nBaggrund:\n\nBaggrunden for lovforslaget var en bindende forhåndsbesked af 17. august 2004 fra Ligningsrådet, hvor det blev antaget, at der - når bortses fra efterbeskatning af forskudsafskrivninger på skibet - med de på det tidspunkt gældende regler ikke var hjemmel til at medregne fortjeneste eller tab ved opgørelsen af sælgerens skattepligtige indkomst. Det indebar, at virksomheder, hvis der var fortjeneste, ville være tilskyndet til at afstå kontrakten om levering af skibet eller driftsmidlet eller det leverede, men fortsat ufærdige skib eller driftsmiddel, idet fortjenesten i så fald var skattefri. Hvis der derimod var tale om et tab, kunne virksomheden vente med at afstå skibet eller driftsmidlet, til det indgik i driften, idet der i så fald var fradrag for tabet. \nLigningsrådets afgørelse åbnede for et muligt skattehul. S og SF fremsatte i 1. samling et lovforslag, som skulle lukke dette skattehul, og lovforslaget blev genfremsat i 2. samling. Der henvises til omtalen af L 126 (2. samling).",
    "sagid": 31376,
    "sponsors": [
        {
            "actor_id": 271,
            "administration": true,
            "name": "Kristian Jensen",
            "party": "Venstre"
        }
    ],
    "statusid": 11,
    "title": "Forslag til lov om ændring af afskrivningsloven, ejendomsavancebeskatningsloven og tonnageskatteloven. (Beskatning ved afståelse af kontrakter om levering af skibe og andre driftsmidler samt entreprisekontrakter. Beskatning ved afståelse af skibe og andre driftsmidler, der endnu ikke er færdige til at indgå i driften af en virksomhed).",
    "type": 3,
    "vote_id": 5956
}