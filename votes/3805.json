{
    "area": "Beskæftigelsesministeriet",
    "period": 146,
    "resume": "Med lovforslaget permanentgøres den midlertidige ordning, som i perioden fra den 1. januar 2016 til og med den 31. december 2017 har givet ret til sygedagpenge til personer med en livstruende alvorlig sygdom. Herefter vil\n \n- en person, som har en livstruende alvorlig sygdom, og som opfylder beskæftigelseskravet over for kommunen, få ret til sygedagpenge fra kommunen, uanset om personen på første fraværsdag har modtaget sygedagpenge i en periode på mere end 22 uger inden for de 9 forudgående kalendermåneder, og\n \n- en person, der er overgået til et jobafklaringsforløb med ressourceforløbsydelse og under jobafklaringsforløbet får en livstruende alvorlig sygdom, og som opfylder beskæftigelseskravet over for kommunen, få ret til sygedagpenge fra kommunen. \n\nBaggrunden for lovforslaget er, at den daværende regering (Socialdemokraterne, Socialistisk Folkeparti og Radikale Venstre), Venstre, Dansk Folkeparti, Det Konservative Folkeparti og Liberal Alliance den 18. december 2013 indgik forlig om en reform af sygedagpengesystemet. Som opfølgning på sygedagpengereformen besluttede partierne bag reformen midlertidigt at udvide muligheden for, at personer med en livstruende alvorlig sygdom kan få ret til sygedagpenge. Denne mulighed har samme kreds af partier nu aftalt at gøre permanent.\n",
    "sagid": 74672,
    "sponsors": [
        {
            "actor_id": 206,
            "administration": true,
            "name": "Troels Lund Poulsen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om sygedagpenge. (Ordningen med ret til sygedagpenge ved livstruende, alvorlig sygdom gøres permanent).",
    "type": 3,
    "vote_id": 3805
}