{
    "area": "Miljø- og Fødevareministeriet",
    "period": 151,
    "resume": "Forslaget giver hjemmel til, at driften af Fødevarestyrelsens medicinregister VetStat kan finansieres gennem opkrævning af betaling fra ejere af dyrehold registreret i Det Centrale Husdyrbrugsregister. VetStat er Fødevarestyrelsens IT-system til registrering af forbrug af veterinære lægemidler. Blandt de vigtigste formål med registret er at overvåge udviklingen i forbruget af antibiotika til dyr i Danmark og på den baggrund igangsætte initiativer, som kan sænke antibiotikaforbruget til dyr. Forslaget fremsættes delvis med baggrund i den politiske aftale om Veterinærforlig III 2018-2021, der blev indgået den 13. december 2017, mellem den daværende regering (Venstre, Liberal Alliance og Konservative) og Socialdemokratiet, Dansk Folkeparti, Enhedslisten, Alternativet, Radikale Venstre og Socialistisk Folkeparti.\n\nUd over den foreslåede ændring, der udspringer af veterinærforliget, foreslås en række yderligere ændringer i loven. Forslaget giver blandt andet hjemmel til, at de veterinærstuderende ved Københavns Universitet som led i uddannelsen kan deltage i diagnostik og behandling af dyr ved universitetets dyrehospitaler og i den forbindelse udøve dyrlægegerning, så de kan opnå fornødne færdigheder.\n",
    "sagid": 80345,
    "sponsors": [
        {
            "actor_id": 154,
            "administration": true,
            "name": "Mogens Jensen",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om dyrlæger. (Afgift til finansiering af drift af medicinregisteret VetStat m.v.).",
    "type": 3,
    "vote_id": 7197
}