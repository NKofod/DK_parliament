{
    "area": "Økonomi- og Erhvervsministeriet",
    "period": 21,
    "resume": "Loven etablerer et statsligt Danmarks Vækstråd og regionale vækstfora, der er et partnerskab mellem regionale myndigheder, andre offentlige myndigheder, erhvervsliv, videns- og uddannelsesinstitutioner og arbejdsmarkedets parter. Regionsrådene har mulighed for at etablere et eller to fora i hver region og forsyner disse med sekretariatsbistand. Foraene finansieres af de regionale udviklingsmidler og EU's strukturfondsmidler.\nVækstforaene har tre hovedopgaver:\n-   Overvågning af kvaliteten af de regionale og lokale vækstvilkår,\n-   udarbejdelse af strategi for udviklingen af de regionale vækstvilkår og afgivelse af indstilling om medfinansiering af regionale initiativer,\n-   udvikling og prioritering af konkrete initiativer, der kan styrke regionens vækstvilkår.\n\nBaggrund:\n\nLovforslaget var en del af kommunalreformlovgivningen og afløste den tidligere erhvervsfremmelov og love om kommuners og amtskommuners deltagelse i erhvervsudviklingsaktiviteter. \nUnder udvalgsbehandlingen indgik Venstre, Det Konservative Folkeparti, Dansk Folkeparti, Socialdemokratiet og Det Radikale Venstre en aftale om lovforslaget, hvor man bl.a. lagde vægt på også at fremme beskæftigelse og at sikre styrkelse af væksten i udkantsområder. Aftalen var optrykt i udvalgets betænkning og var suppleret med et ændringsforslag fra ministeren om bl.a. beskæftigelsesvinklen.",
    "sagid": 31179,
    "sponsors": [
        {
            "actor_id": 1495,
            "administration": true,
            "name": "Bendt Bendtsen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om erhvervsfremme.",
    "type": 3,
    "vote_id": 5822
}