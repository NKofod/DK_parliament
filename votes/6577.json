{
    "area": "Sundheds- og Ældreministeriet",
    "period": 146,
    "resume": "Lovforslaget udmønter den del af den politiske aftale »Aftale om satspuljen på ældreområdet for 2018-2021«, som omfatter forsøg med et uafhængigt styrket tilsyn på ældreområdet. Regeringen (Venstre, Liberal Alliance og Det Konservative Folkeparti), Socialdemokratiet, Dansk Folkeparti, Alternativet, Radikale Venstre og Socialistisk Folkeparti indgik aftalen den 13. november 2017. \n\nMed lovforslaget skal Styrelsen for Patientsikkerhed i en forsøgsperiode fra den 1. juli 2018 til den 31. december 2021 føre et risikobaseret tilsyn med den personlige hjælp, omsorg og pleje efter servicelovens §§ 83-87 på plejecentre, midlertidige pladser og hjemmeplejeenheder. \n\nFormålet med lovforslaget er at udvikle og afprøve et uafhængigt og risikobaseret tilsyn med den social- og plejefaglige indsats. Der er tale om et supplerende uafhængigt tilsyn med ældreplejen, som bygger oven på kommunernes eksisterende tilsyn, som således fastholdes. \n\nDet foreslås, at lovforslaget træder i kraft den 1. juli 2018.\n",
    "sagid": 75890,
    "sponsors": [
        {
            "actor_id": 190,
            "administration": true,
            "name": "Thyra Frank",
            "party": "Liberal Alliance"
        }
    ],
    "statusid": 11,
    "title": "Forslag til lov om ændring af lov om social service og lov om socialtilsyn. (Styrket tilsyn på ældreområdet).",
    "type": 3,
    "vote_id": 6577
}