{
    "area": "Sundheds- og Ældreministeriet",
    "period": 146,
    "resume": "Med forslaget ophæves den frivillige brancheadministrerede ordning og tatoveringsloven, og i stedet indføres en obligatorisk registreringsordning m.v. for tatoveringssteder, der udfører tatovering i erhvervsmæssigt øjemed. \n\nDet foreslås, at den obligatoriske registrering af tatoveringssteder skal ske hos Sikkerhedsstyrelsen, der samtidig vil skulle føre tilsyn med, at tatoveringsstederne overholder kravene i loven. Lever tatoveringsstederne ikke op til kravene, vil Sikkerhedsstyrelsen kunne udstede påbud med opfølgende tilsynsbesøg og ultimativt afregistrering og/eller idømmelse af bødestraf. \n\nDet foreslås samtidig, at der fastsættes regler om dokumentation for tatoveringsfarver, ligesom det foreslås, at Styrelsen for Patientsikkerhed bemyndiges til at fastsætte krav til hygiejne og forbrugerinformation. \n\nEndelig forslås det at fastholde og videreføre forbuddene i tatoveringsloven mod at tatovere personer under 18 år og mod at tatovere i hoved, på hals og på hænder. \n\nDer lægges med forslaget op til, at ordningen finansieres gennem et gebyr, der opkræves hos ejere af tatoveringssteder i forbindelse med registreringen og herefter hvert år på datoen for registreringen. Det foreslås desuden, at der opkræves et gebyr for opfølgende tilsynsbesøg ved udstedelse af påbud.\n\nVed ændringsforslag blev der bl.a. indført hygiejnekrav, krav om forbrugeroplysninger og krav om, at branchen skal inddrages i forbindelse med den nærmere regeludformning.",
    "sagid": 75386,
    "sponsors": [
        {
            "actor_id": 163,
            "administration": true,
            "name": "Ellen Trane Nørby",
            "party": "Venstre"
        }
    ],
    "statusid": 11,
    "title": "Forslag til tatoveringslov.",
    "type": 3,
    "vote_id": 6638
}