{
    "area": "Transport- og Boligministeriet",
    "period": 153,
    "resume": "Med lovforslaget ønsker man at skærpe indsatsen mod vanvidskørsel, herunder ulovlig kap- og væddekørsel. \n\nAdgangen til at konfiskere køretøjer i førstegangstilfælde udvides til at omfatte tilfælde af særlig hensynsløs kørsel og kørsel med meget høje hastigheder. Samtidig skal konfiskation i disse tilfælde og i tilfælde af spirituskørsel med en alkoholpromille på over 2,00 som det klare udgangspunkt ske uanset ejerforhold og dermed også i tilfælde, hvor føreren ikke selv ejer det anvendte køretøj - medmindre konfiskation må anses for særlig indgribende, navnlig henset til ejerens mulighed for at kunne vide, at køretøjet ville blive anvendt ved en eller flere af disse overtrædelser, og at ejeren har taget alle rimelige skridt for at sikre sin økonomiske stilling i anledning af overdragelsen af køretøjet til den anden person. \n\nDesuden angiver forslaget retningslinjer, der vil skærpe straffen markant for kørsel med meget høje hastigheder, ulovlig kap- og væddekørsel og for kørsel i frakendelsestiden, hvis førerretsfrakendelsen skyldes særlig hensynsløs kørsel, kørsel med meget høje hastigheder eller spirituskørsel med en alkoholpromille over 2,00. \n\nEndelig indeholder lovforslaget regler, der vil indebære en markant skærpelse af tidsrummet for førerretsfrakendelser, der skyldes kørsel med meget høje hastigheder, ulovlig kap- og væddekørsel eller chikanøs kørsel, der hindrer politiets eftersætning af andre køretøjer.\n\nLoven træder i kraft den 31. marts 2021. ",
    "sagid": 86454,
    "sponsors": [
        {
            "actor_id": 120,
            "administration": true,
            "name": "Benny Engelbrecht",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af færdselsloven. (Skærpet indsats mod vanvidskørsel).",
    "type": 3,
    "vote_id": 7863
}