{
    "area": "Erhvervsministeriet",
    "period": 153,
    "resume": "Med lovforslaget implementeres ECN+-direktivet i dansk ret, og der foretages andre justeringer på konkurrenceområdet. \n\nForslaget supplerer Konkurrence- og Forbrugerstyrelsens gældende beføjelser med beføjelser til at afholde interviews, udstede strukturelle påbud og efter retskendelse og under visse betingelser at foretage kontrolundersøgelser i private hjem.\n\nDesuden indfører lovforslaget et nyt civilt bødesystem, hvorefter virksomheder og virksomhedssammenslutninger kan pålægges civile bøder ved domstolene inden for civilprocessens rammer og under iagttagelse af de tilhørende retssikkerhedsgarantier og de yderligere retssikkerhedsgarantier, som gælder efter EU-retten.\n\nDerudover sker der en præcisering af bestemmelserne om den uafhængighed, som Konkurrence- og Forbrugerstyrelsen allerede besidder i dag. Ydermere indeholder lovforslaget bestemmelser om aktindsigt, gensidig bistand til andre EU-landes konkurrencemyndigheder og justerede regler om forældelse.\n\nEndelig har man fra dansk side - ligesom de øvrige EU-lande - valgt at lade direktivets bestemmelser gælde for både sager efter EUF-traktatens regler og efter de danske konkurrenceregler, som indholdsmæssigt er de samme som de europæiske.\n\nLoven træder i kraft den 4. marts 2021.\n",
    "sagid": 86331,
    "sponsors": [
        {
            "actor_id": 208,
            "administration": true,
            "name": "Simon Kollerup",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af konkurrenceloven og straffeloven. (Indførelse af mulighed for civile bøder, strukturelle påbud, interviews, kontrolundersøgelser i private hjem m.v.).",
    "type": 3,
    "vote_id": 7773
}