{
    "area": "Børne- og Undervisningsministeriet",
    "period": 153,
    "resume": "Lovforslaget udmønter to initiativer fra aftale af 30. september 2020 mellem regeringen, Radikale Venstre, Socialistisk Folkeparti, Enhedslisten og Alternativet om styrkelse af ordblindeområdet.\n\nDet forslås med lovforslaget, at der som følge af initiativet ”Lettere adgang til ordblindeefterskoler” indføjes hjemmel til et særligt tilskud til individuel supplerende elevstøtte til nedsættelse af elevbetalingen til ordblindeefterskoler.\n\nMed lovforslaget foreslås endvidere, at der som følge af initiativet ”Mulighed for oprettelse af klasser med forlængede uddannelsesforløb for elever med bl.a. ordblindhed på det gymnasiale område” gives mulighed for, at gymnasiale uddannelsesinstitutioner kan etablere selvstændige klasser med forlængede uddannelsesforløb for elever med nedsat funktionsevne eller indlæringsvanskeligheder, hvis elevgrundlaget er til stede. Oprettelsen af selvstændige klasser vil give institutionerne mulighed for at tilrettelægge en undervisning, som målrettet adresserer de fælles pædagogiske udfordringer, som den givne elevgruppe har, f.eks. ordblindhed.\n\nDet foreslås, at loven skal træde i kraft den 1. august 2021.",
    "sagid": 87905,
    "sponsors": [
        {
            "actor_id": 172,
            "administration": true,
            "name": "Pernille Rosenkrantz-Theil",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om efterskoler og frie fagskoler og lov om de gymnasiale uddannelser. (Bedre rammer for ordblinde på efterskoler og elever med funktionsnedsættelser m.m. i de gymnasiale uddannelser).",
    "type": 3,
    "vote_id": 8266
}