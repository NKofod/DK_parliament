{
    "area": "Skatteministeriet",
    "period": 25,
    "resume": "Loven udmønter den del af jobplanen, der vedrører et særligt skattenedslag til 64-årige i arbejde på op til 100.000 kr.\nFor at øge beskæftigelsen blandt seniorer indføres et særligt skattenedslag på op til 100.000 kr. for 64-årige i arbejde, der har arbejdet fuld tid, siden de var 60 år. Hensigten er at give dem, der overvejer at forlade arbejdsmarkedet, før de bliver 65 år, en større økonomisk tilskyndelse til at blive længere på arbejdsmarkedet.\nSkattenedslaget, der gives i form af tilbagebetaling af en del af arbejdsmarkedsbidraget, ydes til 64-årige i arbejde, der som udgangspunkt har været fuldtidsbeskæftigede siden de var 60 år, dog med mulighed for korterevarende ledighed. Tilbagebetalingen, der beregnes af grundlaget for arbejdsmarkedsbidraget, kan højst udgøre 100.000 kr. (2008-niveau).\nLoven skønnes samlet set ikke at belaste statens finanser, når der tages hensyn til de afledte effekter i form af højere arbejdsudbud.\nLoven skønnes at medføre et umiddelbart provenutab (ved uændret adfærd) i størrelsesordenen 0,3 mia. kr. vedrørende indkomståret 2010, ca. 0,6 mia. kr. for indkomståret 2011 og ca. 0,8 mia. kr. årligt herefter frem til 2016. Det skønnes (med væsentlig usikkerhed), at loven vil øge arbejdsudbuddet med godt 4.000 helårspersoner med stigende profil fra 2008. Med en udbudseffekt i den størrelsesorden vurderes ordningen at være omtrent selvfinansierende.",
    "sagid": 18290,
    "sponsors": [
        {
            "actor_id": 271,
            "administration": true,
            "name": "Kristian Jensen",
            "party": "Venstre"
        }
    ],
    "statusid": 11,
    "title": "Forslag til lov om skattenedslag for seniorer.",
    "type": 3,
    "vote_id": 4725
}