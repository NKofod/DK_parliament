{
    "area": "Skatteministeriet",
    "period": 144,
    "resume": "Regeringen (Venstre, Liberal Alliance og Det Konservative Folkeparti), Socialdemokratiet, Dansk Folkeparti, Radikale Venstre og Socialistisk Folkeparti har i januar 2017 indgået aftale om ændring af spillovgivningen vedrørende en liberalisering af en række mindre monopolspil og indførelse af en ny støtteordning til hestevæddeløbssporten i form af et særligt bidrag.\n\nDette lovforslag implementerer følgende elementer fra aftalen om ændring af spillovgivningen fra januar 2017:\n\n– En liberalisering af onlinebingo med det formål at kanalisere spillerne fra det uregulerede marked ind i et dansk reguleret marked med dertil hørende dansk beskyttelse af spillerne.\n– En liberalisering af hestevæddemål, bl.a. med det formål at øge interessen for hestevæddeløb.\n– Indførelse af et særligt bidrag til hestevæddeløbssporten på 8 pct. af omsætningen på danske hestevæddemål.\n– En liberalisering af hundevæddemål og væddemål på kapflyvning med brevduer, bl.a. med det formål at øge interessen for sporten.\n\nDet foreslås, at loven træder i kraft den 1. januar 2018.",
    "sagid": 73013,
    "sponsors": [
        {
            "actor_id": 24,
            "administration": true,
            "name": "Karsten Lauritzen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om spil, lov om afgifter af spil og lov om Danske Spil A/S. (Liberalisering af onlinebingo, heste- og hundevæddemål og væddemål på kapflyvning med brevduer samt indførelse af et særligt bidrag til hestevæddeløbssporten).",
    "type": 3,
    "vote_id": 3701
}