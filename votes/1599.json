{
    "area": "Økonomi- og Erhvervsministeriet",
    "period": 28,
    "resume": "Loven gennemfører et nyt direktiv på investeringsforeningsområdet. Desuden indeholder loven en generel revision af lovgivningen om kollektive investeringsordninger m.v. \n\nDer skal indføres nye regler om information til investorerne, og det forenklede prospekt skal erstattes af et nyt dokument med central investorinformation. \nLoven indfører desuden en ny og hurtigere notifikationsprocedure for investeringsforeninger, der ønsker at markedsføre deres andele i en anden medlemsstat. \n\nLoven giver også investeringsforvaltningsselskaber mulighed for at samle administrationen af formuerne i større enheder for at opnå stordriftsfordele. \nVed ændringsforslag fra økonomi- og erhvervsministeren blev pligten til opdatering af central investorinformation understreget og Finanstilsynet fik bemyndigelse til at fastsætte bestemmelser om indsendelse af dokumenter med central investorinformation.\n\nDirektivet – også kaldet UCITS-direktivet - er Europa-Parlamentets og Rådets direktiv 2009/65/EF af 13. juli 2009 om samordning af love og administrative bestemmelser om visse institutter for kollektiv investering i værdipapirer.",
    "sagid": 14831,
    "sponsors": [
        {
            "actor_id": 83,
            "administration": true,
            "name": "Brian Mikkelsen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om investeringsforeninger m.v.",
    "type": 3,
    "vote_id": 1599
}