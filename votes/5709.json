{
    "area": "Forsvarsministeriet",
    "period": 21,
    "resume": "Loven afløser de tidligere gældende regler i den militære retsplejelov om disciplinarmidler og slår fast, at bestemmelserne om disciplinaransvar har til formål at sikre disciplinen inden for forsvaret. Samtidig indeholder loven bestemmelser om:\n-   Hvornår der kan pålægges disciplinaransvar,\n-   hvilke disciplinarmidler der kan anvendes,\n-   hvordan disciplinarsager bør behandles.\nMuligheden for at indbringe en disciplinarafgørelse for et disciplinarnævn opretholdes med den nye lov.\n\nBaggrund:\n\nLovforslaget byggede i lighed med L 54 og L 55 på betænkning nr. 1435/2004 om den militære straffelov, retsplejelov og disciplinarlov, som blev afgivet af »Udvalget til revision af den militære straffe- og retsplejelovgivning« i januar 2004. Udvalget blev nedsat i 1999 af daværende forsvarsminister Hans Hækkerup. \nHensigten med forslaget var ifølge den skriftlige fremsættelse at oprette en selvstændig militær disciplinarlov og hermed foretage en klar adskillelse af strafansvaret og disciplinaransvaret. Dermed kunne disciplinære sanktioner kun bruges mod pligtforsømmelser, der ikke var strafbare efter militær straffelov, eller som var begået ved simpel uagtsomhed.",
    "sagid": 7378,
    "sponsors": [
        {
            "actor_id": 1845,
            "administration": true,
            "name": "Søren Gade",
            "party": "Venstre"
        }
    ],
    "statusid": 11,
    "title": "Forslag til militær disciplinarlov.",
    "type": 3,
    "vote_id": 5709
}