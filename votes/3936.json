{
    "area": "Miljøministeriet",
    "period": 35,
    "resume": "Lovforslaget opretter Den Danske Naturfond med en startkapital fra stifterne på i alt 875 mio. kr. Staten bidrager yderligere med 49 mio. kr. til fondens sekretariatsudgifter og opstart af fonden. Lovforslaget fastlægger de nærmere rammer for Den Danske Naturfond.\n\nFonden skal kunne skaffe yderligere bidrag til sine indsatser for natur og vandmiljø fra virksomheder, fonde og private. For at gøre det muligt at tiltrække private midler skal fonden have en høj grad af uafhængighed. Fonden oprettes derfor som en privat, erhvervsdrivende fond uden for den offentlige forvaltning. Fonden skal dog være underlagt en høj grad af åbenhed og er underlagt nogle af de forvaltningsmæssige krav, som normalt gælder for den offentlige forvaltning. Det gælder offentlighedslovens bestemmelser om aktindsigt, forvaltningslovens bestemmelser om inhabilitet og begrundelse, miljøoplysningsloven m.m. \n\nEndelig skal fonden give offentligheden adgang til sine arealer i et omfang, der som udgangspunkt svarer til adgangen på offentligt ejede arealer.",
    "sagid": 21518,
    "sponsors": [
        {
            "actor_id": 249,
            "administration": true,
            "name": "Kirsten Brosbøl",
            "party": "Socialdemokratiet"
        }
    ],
    "statusid": 11,
    "title": "Forslag til lov om Den Danske Naturfond.",
    "type": 3,
    "vote_id": 3936
}