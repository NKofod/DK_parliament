{
    "area": "Erhvervsministeriet",
    "period": 151,
    "resume": "Lovforslaget gennemfører en række tiltag, som styrker indsatsen mod hvidvask og terrorfinansiering. \n\nFinanstilsynet får blandt andet adgang til at udstede administrative bødeforelæg for overtrædelser af hvidvaskloven. Tilsynet får derudover adgang til at udpege en sagkyndig person, der i en nærmere bestemt periode kan følge den daglige drift af institutterne med henblik på at afdække mulige risici for finansiel kriminalitet. Og endelig får Finanstilsynet mulighed for midlertidigt at påbyde helt eller delvist stop for optagelse af nye kundeforhold, hvis der er konstateret alvorlige overtrædelser af centrale hvidvaskregler i virksomheden.\n\nForslaget indeholder også en række skærpede sanktioner, der skal være med til at sikre, at bekæmpelsen af hvidvask og anden finansiel kriminalitet bliver taget mere alvorligt og prioriteres højere i den finansielle sektor.\n\nLovforslaget gennemfører den politiske aftale af 27. marts 2019 om styrkelse af indsatsen mod finansiel kriminalitet. Desuden implementerer lovforslaget dele af 4. og 5. hvidvaskdirektiv vedrørende de juridiske rammer for Hvidvasksekretariatets virksomhed.\n\nLoven skal træde i kraft den 10. januar 2020.\n",
    "sagid": 81038,
    "sponsors": [
        {
            "actor_id": 208,
            "administration": true,
            "name": "Simon Kollerup",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af hvidvaskloven, lov om finansiel virksomhed og forskellige andre love. (Styrkelse af indsatsen mod finansiel kriminalitet og gennemførelse af 4. og 5. hvidvaskdirektiv).",
    "type": 3,
    "vote_id": 7322
}