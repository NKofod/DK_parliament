{
    "area": "Skatteministeriet",
    "period": 21,
    "resume": "Loven indeholder en ændring af stempelmærkeordningen, således at punktafgifterne på tobak ikke længere forfalder i forbindelse med rekvisitionen af stempelmærkerne, men først i forbindelse med at varerne overgår til forbrug.\n\nBaggrund:\n\nBaggrunden for lovforslaget var, at Kommissionen i åbningsskrivelse af 18. oktober 2002 meddelte, at Danmark efter Kommissionens opfattelse havde overtrådt Det Europæiske Fællesskabs bestemmelser i direktiv 92/12/EØF (cirkulationsdirektivet) ved, at punktafgifterne på tobak forfaldt ved rekvireringen af stempelmærkerne og ikke i forbindelse med varernes overgang til forbrug. Ud over Danmark havde fem andre EU-lande modtaget en åbningsskrivelse vedrørende samme problemstilling. \nI brev af 14. januar 2004 havde Kommissionen foreslået nogle modeller for, hvordan stempelmærkeordningen kunne sammensættes for at være i overensstemmelse med EU-retten. Danmark valgte en ordning, der svarede til Kommissionens forslag. Det fremsatte forslag vurderedes derfor at være i overensstemmelse med EU-retten, herunder at opfylde de tilsigtede virkninger af art. 14 og 20 i direktiv 92/12/EØF.",
    "sagid": 31904,
    "sponsors": [
        {
            "actor_id": 271,
            "administration": true,
            "name": "Kristian Jensen",
            "party": "Venstre"
        }
    ],
    "statusid": 11,
    "title": "Forslag til lov om ændring af tobaksafgiftsloven. (Ændring i forfaldstidspunktet for tobaksafgifter).",
    "type": 3,
    "vote_id": 5697
}