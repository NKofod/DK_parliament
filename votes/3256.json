{
    "area": "Social- og Indenrigsministeriet",
    "period": 144,
    "resume": "Formålet med lovforslaget er at indføre mulighed for, at enhver borger, der er fyldt 15 år, kan få indsat en markering i Det Centrale Personregister (CPR) om, at vedkommende ønsker at advare mod kreditgivning i vedkommendes navn. Det kan f.eks. ske, i forbindelse med at man har mistet sit pas eller kørekort og i den forbindelse er bekymret for, at dokumentet vil blive benyttet i forbindelse med identitetsmisbrug. Der kan også være tale om, at en borger har været udsat for identitetsmisbrug og nu ønsker at gøre lån- og kreditgivere opmærksomme på, at disse ikke umiddelbart skal yde lån eller kredit til personer, der udgiver sig for at være den pågældende.\n\nFormålet med lovforslaget er desuden, at oplysninger om sådanne markeringer fra CPR kan videregives til offentlige myndigheder og private virksomheder med en berettiget interesse heri. \n\nLoven skal træde i kraft den 1. januar 2017.",
    "sagid": 70273,
    "sponsors": [
        {
            "actor_id": 72,
            "administration": true,
            "name": "Karen Ellemann",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om Det Centrale Personregister. (Indførelse af ret til at få indsat en markering i CPR om, at borgeren ønsker at advare mod kreditgivning i vedkommendes navn).",
    "type": 3,
    "vote_id": 3256
}