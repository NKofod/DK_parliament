{
    "area": "Social-, børne- og integrationsministeriet",
    "period": 32,
    "resume": "Loven udskyder den planlagte revision af servicelovens § 123 d om brug af alarm- eller pejlesystemer over for børn og unge, der er anbragt i døgninstitution eller på opholdssted, og som har betydelig og varigt nedsat psykisk funktionsevne, fra folketingsåret 2013-14 til 2015-16. \n\nFormålet med udskydelsen af den planlagte revision er et ønske om at kunne gennemføre revisionen på et længerevarende og mere oplyst erfaringsgrundlag, og det forudsatte erfaringsgrundlag for en revision af § 123 d om anvendelse af alarm- og pejlesystemer er ikke til stede på nuværende tidspunkt. En spørgeskemaundersøgelse blandt kommunerne gennemført af ministeriet i foråret 2013 viste således, at ud af de 71 kommuner, der besvarede skemaet, havde alene en enkelt kommune truffet afgørelse om tilladelse til at anvende alarm efter servicelovens § 123 d.\n \nHertil kommer, at forslag og viden af relevans for revision af reglen fra det igangværende arbejde i udvalget om magtanvendelse på anbringelsessteder for børn og unge (Magtanvendelsesudvalget) vil kunne indgå i revisionen af reglen. \n\nDer vil til brug for revisionen af bestemmelsen i folketingsåret 2015-16 blive gennemført en ny undersøgelse af kommunernes anvendelse af reglen.\n",
    "sagid": 4636,
    "sponsors": [
        {
            "actor_id": 62,
            "administration": true,
            "name": "Annette Vilhelmsen",
            "party": "Socialistisk Folkeparti"
        }
    ],
    "statusid": 11,
    "title": "Forslag til lov om ændring af lov om ændring af lov om social service. (Ændring af revisionsbestemmelse).",
    "type": 3,
    "vote_id": 316
}