{
    "area": "Transportministeriet",
    "period": 153,
    "resume": "Med lovforslaget ønskes en ændring af færdselsloven, som indebærer omlægning af betalinger for køreprøve og kørekort m.v.\n\nLovforslaget er en del af aftalen om politiets og anklagemyndighedens økonomi 2021-2023 af 15. december 2020, der omhandler overdragelsen af en række færdselsopgaver fra politiet til Færdselsstyrelsen og Vejdirektoratet. Opgaverne omfatter afvikling af køreprøver, udstedelse og administration af kørekort og udstedelse af takografkort, der fremover skal løses af Færdselsstyrelsen, samt udstedelse af særtransporttilladelser, der fremover skal løses af Vejdirektoratet. \n\nMed lovforslaget omlægges betalingen for en køreprøve fra en afgift til et gebyr og hæves fra 600 kr. til 800 kr. for at dække omkostningerne forbundet med opgaveoverdragelsen. \n\nDerudover indeholder lovforslaget ønske om en ny afgift på 200 kr., som betales i tillæg til betaling af gebyr for afholdelse af køreprøve, og at afgifter i færdselsloven på kørekortområdet samt afgiften på takografkort omlægges til administrative gebyrer i forbindelse med ressortoverdragelsen pr. 1. oktober 2021. \n\nEndelig foreslås det, at transportministeren får hjemmel til at fastsætte regler om, at en sideordnet myndighed inden for Transportministeriets ressort skal kunne agere som rekursinstans for en anden sideordnet myndighed.\n\nLoven træder i kraft den 1. oktober 2021. \n",
    "sagid": 88243,
    "sponsors": [
        {
            "actor_id": 120,
            "administration": true,
            "name": "Benny Engelbrecht",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af færdselsloven. (Omlægning af betalinger for køreprøve og kørekort m.v.).",
    "type": 3,
    "vote_id": 8321
}