{
    "area": "Transport-, Bygnings- og Boligministeriet",
    "period": 148,
    "resume": "Baggrunden for forslaget er at give By & Havn mulighed for at udvikle en række arealer som erstatning for Ørestad Fælled Kvarter.\n\nForslaget giver hjemmel til, at tre arealer beliggende henholdsvis nord for Vejlands Allé, på Selinevej Nord og øst for Bådehavnsgade kan byudvikles af By & Havn. Arealerne er på nuværende tidspunkt omfattet af en række begrænsninger for arealanvendelsen, som medfører, at der ikke kan bygges på arealerne. De er bl.a. fredet i medfør af naturbeskyttelsesloven.\n\nForslaget skal samtidig sikre, at Ørestad Fælles Kvarter friholdes for bebyggelse. Herved sikres det, at et areal med højere naturværdi bevares til fordel for arealer med lavere naturværdi. Forslaget skaber endvidere mulighed for, at der efterfølgende kan rejses en fredningssag efter de almindelige bestemmelser for Bellahøjmarken. Fredningsbestemmelserne ændres, så det bliver muligt at udvide åbningstiden for campingpladsen og udvikle og udvide faciliteterne til tidssvarende standard. \n\nForslaget udmønter aftalen mellem regeringen (Venstre, Liberal Alliance og Det Konservative Folkeparti), Socialdemokratiet, Dansk Folkeparti, Radikale Venstre og Socialistisk Folkeparti af 25. oktober 2018 om erstatning for byggeriet på Ørestad Fælled Kvarter samt anlæg af Lynetteholmen.\n\nDet foreslås, at loven træder i kraft den 1. april 2019.\n",
    "sagid": 78674,
    "sponsors": [
        {
            "actor_id": 99,
            "administration": true,
            "name": "Ole Birk Olesen",
            "party": "Liberal Alliance"
        }
    ],
    "statusid": 11,
    "title": "Forslag til lov om ændring af lov om Metroselskabet I/S og Udviklingsselskabet By & Havn I/S. (Erstatning for udvikling af Ørestad Fælled Kvarter).",
    "type": 3,
    "vote_id": 7015
}