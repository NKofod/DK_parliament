{
    "period": 146,
    "resume": "",
    "sagid": 76682,
    "sponsors": [
        {
            "actor_id": 77,
            "administration": false,
            "name": "Kristian Thulesen Dahl",
            "party": "Dansk Folkeparti"
        },
        {
            "actor_id": 15782,
            "administration": false,
            "name": "Britt Bager",
            "party": "Det Konservative Folkeparti"
        },
        {
            "actor_id": 15773,
            "administration": false,
            "name": "Christina Egelund",
            "party": "Liberal Alliance"
        },
        {
            "actor_id": 15793,
            "administration": false,
            "name": "Mette Abildgaard",
            "party": "Det Konservative Folkeparti"
        }
    ],
    "statusid": 17,
    "title": "Det går økonomisk bedre end længe. Siden folketingsvalget er der truffet en lang række beslutninger, som trækker Danmark i den rigtige retning.\n\nDer er skabt omkring 130.000 flere private arbejdspladser, næsten 50.000 færre fuldtidspersoner er på offentlig forsørgelse. Der er positiv udvikling i alle regioner, men der skal fortsat tages initiativer for at sikre et Danmark i balance.\n\nVi er optaget af at sikre et bedre klima og miljø til de kommende generationer.\n\nDer er gennemført helt nødvendige stramninger af udlændingepolitikken. Retningen skal fastholdes, så eksempelvis asyltallet holdes på et lavt niveau, herunder ved at sikre, at midlertidigt ophold også er midlertidigt. Folketinget ser frem til de bebudede drøftelser om initiativer i forlængelse af Tysklands loft over familiesammenføringer.\n\nDen positive udvikling betyder, at det har været muligt at løfte velfærden markant, bl.a. med flere læger og sygeplejersker i sundhedsvæsenet, et løft af ældreområdet og flere ressourcer til politiet.",
    "type": 9,
    "vote_id": 6632
}