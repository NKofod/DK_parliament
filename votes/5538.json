{
    "area": "Indenrigs- og Sundhedsministeriet",
    "period": 22,
    "resume": "Lovens formål er at styrke patienternes retsstilling og retssikkerhed på en række områder i forbindelse med anvendelsen af tvang i psykiatrien, herunder på nogle områder at reducere anvendelsen af tvang. Bl.a. bliver det obligatorisk at tilbyde patienterne eftersamtaler efter ethvert tvangsindgreb, der indføres obligatorisk beskikkelse af patientrådgiver ved tvangsindgreb, øget lægeligt tilsyn til langvarigt bæltefikserede patienter og en ekstern lægelig efterprøvelse af indgrebet. \nHerudover indføres nye bestemmelser om personlig skærmning og aflåsning af døre i afdelingen, om personlig hygiejne under anvendelse af tvang og om undersøgelse af post, patientstuer, ejendele og kropsvistitation m.v. \nUnder lovforslagets behandling blev der vedtaget et ændringsforslag, hvorefter det af regeringen foreslåede nye instrument »tvungen opfølgning efter udskrivning« udgik af lovforslaget. \nLoven opfylder den forpligtelse, som Folketinget i folketingsåret 2005-2006 pålagde regeringen om at fremsætte lovforslag om revision af psykiatriloven. \nÆndringerne træder i kraft den 1. januar 2007.",
    "sagid": 38517,
    "sponsors": [
        {
            "actor_id": 145,
            "administration": true,
            "name": "Lars Løkke Rasmussen",
            "party": "Uden for folketingsgrupperne"
        }
    ],
    "statusid": 11,
    "title": "Forslag til lov om ændring af lov om frihedsberøvelse og anden tvang i psykiatrien og retsplejeloven. (Revision af psykiatriloven, herunder tvangsdefinition, tvungen opfølgning efter udskrivning, personlig skærmning, aflåsning af døre i afdelingen, øget lægeligt tilsyn og ekstern efterprøvelse, ændret klageadgang m.v.).",
    "type": 3,
    "vote_id": 5538
}