{
    "area": "Statsministeriet",
    "period": 21,
    "resume": "Med loven bemyndiges Grønlands landsstyre til at indgå folkeretlige aftaler på områder, som alene angår Grønland, og som er fuldt overtaget af de grønlandske myndigheder. Ved indgåelse af folkeretlige aftaler, som vedrører både Grønland og Færøerne, kan de to landsstyrer, såfremt begge træffer beslutning herom, handle i forening. Loven omfatter ikke forsvars- og sikkerhedspolitikken samt aftaler, der gælder for Danmark, eller som forhandles i mellemfolkelige organisationer, hvor Kongeriget Danmark er medlem.\n\nBaggrund:\n\t\nLovforslaget var en genfremsættelse af lovforslag nr. L 126 fra 1. samling og L 99 fra 2. samling, som blev taget tilbage efter ønske fra Grønlands hjemmestyre.\nDet fremgik af bemærkningerne, at lovforslaget var en udmøntning af regeringens overordnede politik om en modernisering af rigsfællesskabet og statsministerens tilbud i sin åbningstale i Folketinget 1. oktober 2002 om inddragelse af Grønland og Færøerne i de udenrigspolitiske beslutninger, som vedrørte dem alene. Da en sådan bemyndigelse lå uden for rammerne af den nuværende hjemmestyrelov, forankredes bemyndigelsen i en egentlig lov.\nDet var en forudsætning for lovforslaget, at de danske myndigheder bevarede ansvaret for rigets udenrigspolitik i overensstemmelse med grundloven, og lovforslaget forudsatte et nært samarbejde mellem den danske regering og Grønlands landsstyre.",
    "sagid": 32670,
    "sponsors": [
        {
            "actor_id": 234,
            "administration": true,
            "name": "Anders Fogh Rasmussen",
            "party": "Venstre"
        }
    ],
    "statusid": 11,
    "title": "Forslag til lov om Grønlands landsstyres indgåelse af folkeretlige aftaler.",
    "type": 3,
    "vote_id": 5871
}