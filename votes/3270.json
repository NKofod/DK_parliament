{
    "area": "Erhvervsministeriet",
    "period": 144,
    "resume": "Lovforslaget medfører, at Garantifonden for skadesforsikringsselskaber som følge af Gable Insurance AG’s konkurs den 19. november 2016 skal dække visse erstatningskrav for forsikringstagere og forsikrede bosiddende i Danmark, der har tegnet deres forsikring gennem Husejernes Forsikring Assurance Agentur ApS eller er omfattet heraf. Fonden skal endvidere dække udækkede krav vedrørende reparationer og udbedring af skader, som er foretaget af tredjemand efter aftale med Husejernes Forsikring Assurance Agentur ApS i henhold til en forsikring tegnet i Gable Insurance AG. \n\nLovforslaget udmønter en del af regeringens (Venstre, Liberal Alliance og Det Konservative Folkeparti) aftale af 1. december 2016 med Socialdemokratiet, Dansk Folkeparti, Det Radikale Venstre og Socialistisk Folkeparti om at sikre, at danske kunder i Gable Insurance AG kan få en rimelig behandling. Aftalen er efterfølgende tiltrådt af Enhedslisten og Alternativet.\n\nIfølge lovforslagets bemærkninger vil der blive fremsat et yderligere lovforslag senere i dette folketingsår, som vil indeholde en række yderligere initiativer, der skal bidrage til at sikre, at en tilsvarende situation ikke opstår i fremtiden.\n\nLoven træder i kraft ved bekendtgørelsen i Lovtidende.\n",
    "sagid": 71139,
    "sponsors": [
        {
            "actor_id": 83,
            "administration": true,
            "name": "Brian Mikkelsen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af lov om en garantifond for skadesforsikringsselskaber. (Dækning af krav fra danske forsikringstagere i det liechtensteinske forsikringsselskab Gable Insurance AG under konkurs).",
    "type": 3,
    "vote_id": 3270
}