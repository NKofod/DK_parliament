{
    "area": "Justitsministeriet",
    "period": 21,
    "resume": "Straffelovens bestemmelser om uagtsomt manddrab og uagtsom betydelig legemsbeskadigelse ændres, således at det fremhæves, at det ved strafudmålingen skal anses som en særlig skærpende omstændighed, at forholdet er begået i forbindelse med spirituskørsel eller særlig hensynsløs kørsel. \n\nBaggrund:\n\nDet fremgik af lovforslagets bemærkninger, at formålet med lovforslaget var at opnå en skærpelse af straffen for uagtsomt manddrab og uagtsom betydelig legemsbeskadigelse, der skete i forbindelse med særlig hensynsløs kørsel. \nDet fremgik endvidere, at det var forudsat, at der i retspraksis skete en forhøjelse af strafudmålingsniveauet i sager om uagtsomt manddrab i forbindelse med særlig hensynsløs kørsel, således at straffen for uagtsomt manddrab ved særlig hensynsløs kørsel, der i normaltilfældene hidtil som udgangspunkt var straffet med 6-8 måneders fængsel, blev forhøjet til som udgangspunkt fængsel i 10-12 måneder. Dette ville svare til retspraksis ved uagtsomt manddrab i forbindelse med spirituskørsel.",
    "sagid": 32440,
    "sponsors": [
        {
            "actor_id": 131,
            "administration": true,
            "name": "Lene Espersen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af straffeloven. (Skærpelse af straffen for uagtsomt manddrab og uagtsom betydelig legemsbeskadigelse i forbindelse med særlig hensynsløs kørsel).",
    "type": 3,
    "vote_id": 5771
}