{
    "area": "Justitsministeriet",
    "period": 21,
    "resume": "Loven indfører særlige underretnings- og formkrav, der skal overholdes, hvis justitsministeren i medfør af bestemmelsen i retsplejelovens § 98, stk. 3, vil give anklagemyndigheden pålæg i konkrete straffesager om at begynde, fortsætte, undlade eller standse forfølgning. Sådanne pålæg skal være skriftlige og indeholde en begrundelse. Derudover skal Folketingets formand underrettes om pålægget.\n\nBaggrund:\n\nDet fremgik af lovforslagets bemærkninger, at lovforslaget skulle sikre større åbenhed og gennemsigtighed i forbindelse med anvendelse af beføjelsen i retsplejelovens § 98, stk.3, uanset at denne i praksis blev anvendt sjældent. Det var regeringens opfattelse, at ordningen kunne medvirke til at hindre mytedannelser om f.eks. årsagerne til, at en tiltale blev rejst eller ikke rejst.\nDet fremgik endvidere, at forslaget blev fremsat på baggrund af Retsudvalgets beretning over B 46 fra folketingsåret 2003-04, jf. omtalen af dette undere folketingsåret 2003-04.",
    "sagid": 31142,
    "sponsors": [
        {
            "actor_id": 131,
            "administration": true,
            "name": "Lene Espersen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af retsplejeloven. (Underretnings- og formkrav ved justitsministerens pålæg til anklagemyndigheden i straffesager).",
    "type": 3,
    "vote_id": 5675
}