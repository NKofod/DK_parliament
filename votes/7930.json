{
    "area": "Justitsministeriet",
    "period": 151,
    "resume": "Lovforslaget følger op på den del af regeringens udspil fra den 10. oktober 2019 om tryghed og sikkerhed i det offentlige rum, der omhandler en forstærket indsats mod sprængstoffer.\n\nDet indebærer, at der indføjes en mulighed for strafforhøjelse ved overtrædelse af straffelovens § 183, stk. 1 eller 2, om bl.a. sprængninger, når der er tale om sprængning rettet mod en offentlig bygning eller institution.\n\nDesuden skal det fremover ved fastsættelsen af straffen for ulovlig besiddelse af andre våben end skydevåben (f.eks. panserværnsraketter, morterer, håndgranater og miner) eller eksplosivstoffer indgå som en skærpende omstændighed, at våbnet eller eksplosivstoffet besiddes på offentligt tilgængeligt sted eller andet sted, hvor mennesker ofte færdes eller opholder sig. Det forudsættes samtidig, at strafniveauet forhøjes med omkring en tredjedel i forhold til den straf, der i dag ville blive fastsat af domstolene.\n\nDet foreslås, at loven træder i kraft den 1. juli 2020.",
    "sagid": 82043,
    "sponsors": [
        {
            "actor_id": 67,
            "administration": true,
            "name": "Nick Hækkerup",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af straffeloven. (Forstærket indsats mod eksplosivstoffer).",
    "type": 3,
    "vote_id": 7930
}