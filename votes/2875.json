{
    "area": "Erhvervs- og Vækstministeriet",
    "period": 139,
    "resume": "Med lovforslaget omdannes EKF til en selvstændig offentlig virksomhed (SOV) for fremover at sikre tilstrækkelig fleksible rammer for EKF's virksomhed. En SOV-konstruktion har til formål at understøtte EKF's forretningsmæssige drift og samtidig skabe de nødvendige muligheder for, at EKF kan varetage sektorpolitiske opgaver. Som selvstændig offentlig virksomhed vil EKF fremover blive reguleret efter regler, der minder om selskabslovens regler. \n\nDerudover medfører lovforslaget, at det omdannede EKF skal ledes af en bestyrelse med relevante kompetencer i forhold til virksomhedens formål og aktivitetsområde, og at der i det omdannede EKF ikke skal være statslige embedsmænd i bestyrelsen. \n\nFormålet med lovforslaget er at modernisere, tilpasse og styrke den juridiske ramme om virksomheden Eksport Kredit Fonden (EKF) og statens ejerskab heraf i overensstemmelse med statens ejerskabspolitik. Lovforslaget skal sikre, at lovgrundlaget er tilpasset de opgaver, som EKF udfører nu og forventes at udføre i fremtiden, således at EKF kan fortsætte med at understøtte danske virksomheders eksport og investeringer til gavn for vækst og beskæftigelse i eksporterhvervene. EKF er i dag etableret som en selvstændig forvaltningsenhed, hvilket bl.a. betyder, at EKF er bundet af en række krav, som ikke i tilstrækkelig grad tager højde for eksportvirksomhedernes markedsmæssige situation. Der er derfor behov for at tilpasse rammerne for, hvornår EKF kan anvende sine ydelser, og hvilke ydelser EKF kan levere. \n\nLoven skal træde i kraft den 1. juli 2016.",
    "sagid": 28310,
    "sponsors": [
        {
            "actor_id": 206,
            "administration": true,
            "name": "Troels Lund Poulsen",
            "party": "Venstre"
        }
    ],
    "statusid": 11,
    "title": "Forslag til lov om EKF Danmarks Eksportkredit.",
    "type": 3,
    "vote_id": 2875
}