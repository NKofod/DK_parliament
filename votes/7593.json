{
    "area": "Børne- og Undervisningsministeriet",
    "period": 153,
    "resume": "På baggrund af ”Aftale mellem Regeringen (Socialdemokratiet), Venstre, Dansk Folkeparti, Radikale Venstre, Socialistisk Folkeparti, Konservative, Alternativet og Liberal Alliance om udmøntning af negativ budgetregulering i 2020 og frem optaget i forbindelse med Aftale om bedre veje til uddannelse og job” blev der via tekstanmærkning nr. 233 på finansloven for 2020 indført et nyt praktikpladstaxametertilskud til institutioner for formidling af uddannelsesaftaler, herunder en kombinationsaftale, som indgås af arbejdsgivere med elever, der er i gang med et grundforløb, og som indgås for mindst hele uddannelsesforløbet herefter. Tilskuddet gælder ikke for Ny mesterlære. Det fremgår af tekstanmærkningen, at den vil skulle indarbejdes i materiel lov. \n\nDet er efterfølgende aftalt med fgu-aftalekredsen, at tilskuddet fra 2021 vil skulle udvides til også at gælde for ordinære uddannelsesaftaler og kombinationsaftaler under det studiekompetencegivende\nforløb på merkantil eux. Med lovforslaget foreslås det, at tekstanmærkningen samt den aftalte udvidelse vedrørende ordinære uddannelsesaftaler og kombinationsaftaler under det studiekompetencegivende forløb på merkantil eux inkorporeres i lov om Arbejdsgivernes Uddannelsesbidrag.\n\nDet foreslås, at loven træder i kraft den 1. januar 202I.",
    "sagid": 84981,
    "sponsors": [
        {
            "actor_id": 172,
            "administration": true,
            "name": "Pernille Rosenkrantz-Theil",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om Arbejdsgivernes Uddannelsesbidrag. (Praktikpladstaxametertilskud m.v.).",
    "type": 3,
    "vote_id": 7593
}