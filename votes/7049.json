{
    "area": "Sundheds- og Ældreministeriet",
    "period": 148,
    "resume": "Lovforslaget omhandler to dele, dels krav til behandling med nåleakupunktur, dels et forbud mod konstruktion af en kunstig hymen (jomfruhinde).\n\nNåleakupunktur kan i dag udføres af alle. Det foreslås, at der stilles krav om, at behandleren gennemfører et kursus i at forebygge, erkende og håndtere komplikationer ved behandlingen for at kunne udføre nåleakupunktur på brystkassen. Kravet om gennemførelse af et kursus vil dog ikke omfatte læger og kiropraktorer, som på grund af deres uddannelse forudsættes at have erhvervet disse kundskaber. Desuden foreslås det, at personer, der udfører akupunktur på brystkassen som led i offentlig sygehusbehandling, tillige er undtaget fra kravet om gennemførelse af kurset. Lovforslaget medfører et strafbelagt forbud mod at udføre nåleakupunktur på brystkassen i strid med kursuskravet.\n\nLovforslaget indeholder derudover et strafbelagt forbud mod konstruktion af en kunstig hymen (jomfruhinde). Forbuddet skal ses i forlængelse af regeringens øvrige initiativer på området. \n\nDet foreslås, at loven træder i kraft den 1. juli 2019.",
    "sagid": 78517,
    "sponsors": [
        {
            "actor_id": 163,
            "administration": true,
            "name": "Ellen Trane Nørby",
            "party": "Venstre"
        }
    ],
    "statusid": 40,
    "title": "Forslag til lov om ændring af lov om autorisation af sundhedspersoner og om sundhedsfaglig virksomhed. (Regulering af nåleakupunktur på brystkassen og forbud mod konstruktion af en kunstig hymen (jomfruhinde)).",
    "type": 3,
    "vote_id": 7049
}