{
    "area": "Transport- og Energiministeriet",
    "period": 21,
    "resume": "Loven iværksætter en forsøgsordning, hvorefter en kommunal selvstyrehavn eller en helt eller delvis kommunalt ejet aktieselskabshavn i særlige tilfælde kan få tilladelse af transport- og energiministeren til at udføre skibsrelaterede hjælpetjenester, enten selv eller i samarbejde med private virksomheder. Loven indebærer, at en tilladelse til forsøg kan gives, når havnen kan dokumentere, at havnens behov for skibsrelaterede hjælpetjenester ikke er opfyldt i privat regi. Desuden fastsætter loven, at kun havne med en godsomsætning på over 1,5 millioner tons om året i gennemsnit over de seneste 3 år vil kunne komme i betragtning til forsøgsordningen.\n\nBaggrund:\n\t\nDet fremgik af bemærkningerne, at da visse kommunale havne før havnelovens vedtagelse i 1999 i en årrække havde udført en række opgaver, der lå ud over bestemmelserne i loven, havde de fået lov til fortsat at udføre disse tjenester. Andre kommunale selvstyrehavne og kommunalt ejede aktieselskabshavne havde siden fremhævet, at der var tale om urimelige konkurrenceforhold, og at der også burde være en mulighed for andre havne af disse kategorier for at opnå tilladelse til at udføre skibsrelaterede hjælpetjenester.",
    "sagid": 31900,
    "sponsors": [
        {
            "actor_id": 1731,
            "administration": true,
            "name": "Flemming Hansen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af lov om havne. (Skibsrelaterede hjælpetjenester).",
    "type": 3,
    "vote_id": 5725
}