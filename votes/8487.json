{
    "area": "Uddannelses- og Forskningsministeriet",
    "period": 155,
    "resume": "Lovforslaget er en konsekvens af »Aftale om reduktion af engelsksprogede videregående uddannelser« som blev indgået mellem regeringen (Socialdemokratiet), Venstre, Dansk Folkeparti, Socialistisk Folkeparti, Liberal Alliance og Det Konservative Folkeparti den 25. juni 2021. Aftalen har til formål at nedbringe SU-udgifterne til vandrende arbejdstagere ved at reducere tilgangen til engelsksprogede uddannelser.\n\nPå erhvervsakademiernes og professionshøjskolernes engelsksprogede uddannelser er der en stor andel af engelsksprogede studerende, og disse studerende finder kun i ringe omfang beskæftigelse i Danmark efter afsluttet uddannelse.\n\nDet foreslås således, at erhvervsakademiuddannelser og professionsbacheloruddannelser fremover som hovedregel kun kan udbydes på dansk. Visse konkrete udbud af erhvervsakademiuddannelser og professionsbacheloruddannelser undtages fra denne hovedregel, hvilket indebærer, at uddannelserne også fremover kan udbydes på engelsk. Endelig foreslås det, at uddannelses- og forskningsministeren kan fastsætte regler om uddannelseselementer, der udbydes på et undervisningssprog, der afviger fra det sprog, som en erhvervsakademi- eller professionsbacheloruddannelse udbydes på. Det vil gøre det muligt for institutionerne at indgå udvekslingsaftaler med udenlandske uddannelsesinstitutioner.\n\nLovforslaget foreslås at træde i kraft den 1. januar 2022.",
    "sagid": 90130,
    "sponsors": [
        {
            "actor_id": 97,
            "administration": true,
            "name": "Jesper Petersen",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om erhvervsakademiuddannelser og professionsbacheloruddannelser. (Regulering af udbuds- og undervisningssprog på erhvervsakademi- og professionsbacheloruddannelser).",
    "type": 3,
    "vote_id": 8487
}