{
    "area": "Forsvarsministeriet",
    "period": 144,
    "resume": "Formålet med lovforslaget er at skabe en særskilt lovhjemmel til, at Forsvarets Efterretningstjeneste (FE) kan få adgang til visse af de oplysninger om passagerer og besætning, som luftfartsselskaberne i medfør af toldloven skal overføre til SKAT. Lovforslaget skal desuden klarlægge rækkevidden af FE’s forpligtelser til at slette lovligt tilvejebragte oplysninger.\n\nÆndringen vil bl.a. indebære, at det udtrykkeligt fremgår af loven, at når FE i forbindelse med sine aktiviteter bliver opmærksom på, at sager eller dokumenter m.v. ikke længere opfylder FE-lovens behandlingskriterier, skal disse slettes, uanset om de relevante slettefrister er udløbet, men at FE ikke herudover er forpligtet til løbende af egen drift at gennemgå tjenestens sager og dokumenter m.v. med henblik på at overveje sletning.\n\nLovforslaget skal ses i sammenhæng med lov nr. 1727 af 27. december 2016 om ændring af lov om Politiets Efterretningstjeneste (PET).",
    "sagid": 72134,
    "sponsors": [
        {
            "actor_id": 270,
            "administration": true,
            "name": "Claus Hjort Frederiksen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om Forsvarets Efterretningstjeneste (FE) og toldloven. (FE’s adgang til oplysninger om flypassagerer og ændring af FE’s forpligtelse til sletning af oplysninger).",
    "type": 3,
    "vote_id": 3552
}