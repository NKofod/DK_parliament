{
    "area": "Skatteministeriet",
    "period": 25,
    "resume": "Formålet med loven er at fastholde realværdien af energiafgifterne (afgift på el, gas, kul, mineralolie, svovl og CO2) for at understøtte de målsætninger, som er fastlagt i klima- og energistrategien. Dette gælder dels målet om at reducere udledningen af drivhusgasser i overensstemmelse med målsætningerne i Kyotoprotokollen og dels at gøre Danmark mindre afhængig af olie, gas og kul og i højere grad omlægge til mere vedvarende energikilder.\nIndeksering af energiafgifterne skal sikre, at afgifterne følger den almindelige prisudvikling, så realværdien af afgifterne fastholdes. Satserne skal opskrives med 1,8 pct. pr. år, svarende til den gennemsnitlige udvikling i nettoprisindekset.\nMerprovenuet fra afgiftsforhøjelserne på energi skal finansiere de lavere personskatter i overensstemmelse med aftalen »Lavere skat på arbejde«.",
    "sagid": 52796,
    "sponsors": [
        {
            "actor_id": 271,
            "administration": true,
            "name": "Kristian Jensen",
            "party": "Venstre"
        }
    ],
    "statusid": 11,
    "title": "Forslag til lov om ændring af forskellige energiafgiftslove m.v. (Indeksering af energiafgifterne).\n",
    "type": 3,
    "vote_id": 4557
}