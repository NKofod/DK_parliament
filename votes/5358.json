{
    "area": "Socialministeriet",
    "period": 22,
    "resume": "Med loven indføres en garanti, der indebærer, at kommunerne skal anvise en plejebolig eller plads på et plejehjem til ældre, der har behov for en sådan, senest 2 måneder efter at behovet er konstateret. Kommunerne skal opfylde denne garanti senest den 1. januar 2009.\nDerudover indeholder loven en præcisering af reglerne om aflastning, idet det præciseres, at kommunerne kan tilbyde et midlertidigt ophold i eksempelvis en plejebolig til personer, der i en periode har behov for ekstra omsorg og pleje.\nEndelig sikrer loven, at der er hjemmel til, at frihedskæmpere m.v., der modtager erstatning i henhold til lov om besættelsestidens ofre, kan behovsvurderes direkte fra udlandet til en plads på et plejehjem i Danmark.\nPlejeboliggarantien er en udmøntning af aftalen om satspuljen for 2006 og finansieres delvis via midler afsat til ældreområdet på finansloven for 2006. Loven er omfattet af lovovervågning med fokus på, om kommunerne overholder plejeboliggarantien pr. 1. januar 2009.",
    "sagid": 37613,
    "sponsors": [
        {
            "actor_id": 265,
            "administration": true,
            "name": "Eva Kjer Hansen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om almene boliger m.v. og lov om social service. (Garanti for tilbud om almen plejebolig eller plads på et plejehjem for ældre, aflastning samt vurdering af tidligere frihedskæmpere m.fl.s behov for plads på plejehjem).",
    "type": 3,
    "vote_id": 5358
}