{
    "area": "Forsvarsministeriet",
    "period": 144,
    "resume": "Lovforslaget giver mulighed for, at offentlige arbejdsgivere kan give veteraner fortrinsadgang til et job og herved fravige kravet om alene at lægge vægt på en ansøgers kvalifikationer. Uanset fortrinsretten er det stadig en forudsætning, at veteranen i overensstemmelse med almindelige principper for ansættelse af medarbejdere i det offentlige er kvalificeret til at varetage den pågældende stilling. \n\nDerudover foreslås der indført en præmieringsordning for arbejdsgivere, der ansætter veteraner. Præmien vil være på 50.000 kr., når ansættelsesforholdet har en varighed på minimum 26 uger og den pågældende veteran har været ansat uden afbrydelse og med en gennemsnitlig arbejdstid på mindst 15 timer ugentligt. Statslige arbejdsgivere er ikke omfattet af jobpræmieordningen. \n\nHensigten med disse tiltag er, at de veteraner, der befinder sig i periferien af arbejdsmarkedet, bliver støttet i at få et aktivt arbejdsliv og en fast tilknytning til arbejdsmarkedet.\n",
    "sagid": 70705,
    "sponsors": [
        {
            "actor_id": 94,
            "administration": true,
            "name": "Peter Christensen",
            "party": "Venstre"
        }
    ],
    "statusid": 11,
    "title": "Forslag til lov om jobordning for veteraner.",
    "type": 3,
    "vote_id": 3366
}