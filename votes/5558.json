{
    "area": "Folketinget",
    "period": 22,
    "resume": "Folketingsbeslutningen indebærer, at de gældende regler i Folketingets forretningsorden om orlov til medlemmer i forbindelse med barns fødsel eller adoption ændres. I henhold til det fremsatte forslag vil der fremover ikke i forretningsordenen være angivet nogen maksimal længde for et mandligt medlems orlov svarende til de gældende regler for et kvindeligt medlem. En tilsvarende ændring foretoges, for så vidt angår adoptionsorlov. \nI betænkningen over forslaget stillede udvalget et ændringsforslag, der i henhold til orlovsreglerne på arbejdsmarkedet i øvrigt fastsatte en maksimal orlovslængde på 12 måneder for folketingsmedlemmer. Det var ikke med ændringsforslaget hensigten at ændre Folketingets praksis, hvorefter en orlov som udgangspunkt ophører ved den mødefrie sommerperiodes begyndelse. Med den nuværende mødeperiode vil orloven derfor normalt ikke kunne udstrækkes ud over maksimalt 8 måneder. Ændringsforslaget blev vedtaget enstemmigt af Folketinget.\nFolketingsbeslutningens baggrund var, at Folketingets Præsidium havde modtaget konkrete henvendelser om mandlige medlemmers orlov i forbindelse med barns fødsel.\nFolketingsbeslutningen skal ses i sammenhæng med lovforslag nr. L 230 om ændring af lov om valg til Folketinget, der indeholder konsekvensændringer af bestemmelserne om vederlag til Folketingets medlemmer, der er en følge af folketingsbeslutningen.\nFolketingsbeslutningen indebærer endvidere, at der fremover kan bevilges plejeorlov med vederlag i forbindelse med alvorligt syge børn eller nærtstående, der ønsker at dø i eget hjem.\nEndelig indeholder det en konsekvensændring som følge af lovforslag nr. L 177.",
    "sagid": 40695,
    "sponsors": [
        {
            "actor_id": 645,
            "administration": false,
            "name": "Christian Mejdahl",
            "party": "Venstre"
        },
        {
            "actor_id": 1778,
            "administration": false,
            "name": "Svend Auken",
            "party": "Socialdemokratiet"
        },
        {
            "actor_id": 662,
            "administration": false,
            "name": "Poul Nødgaard",
            "party": "Dansk Folkeparti"
        },
        {
            "actor_id": 671,
            "administration": false,
            "name": "Niels Helveg Petersen",
            "party": "Radikale Venstre"
        },
        {
            "actor_id": 665,
            "administration": false,
            "name": "Helge Adam Møller",
            "party": "Det Konservative Folkeparti"
        }
    ],
    "statusid": 10,
    "title": "Forslag til folketingsbeslutning om ændring af forretningsorden for Folketinget. (Ændring af reglerne for orlov på grund af barsel og adoption m.v.).",
    "type": 5,
    "vote_id": 5558
}