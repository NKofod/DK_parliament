{
    "area": "Undervisningsministeriet",
    "period": 35,
    "resume": "Lovforslaget giver kommunerne mulighed for at oprette internationale grundskoletilbud i kommunalt regi.  Kommunernes mulighed for at rekruttere højt kvalificeret udenlandsk arbejdskraft og for at tiltrække udenlandske virksomheder bliver dermed forbedret. \n\nKommunale internationale grundskoler skal oprettes som fritstående skoler uden for rammerne af folkeskolen. Folkeskoleloven finder derfor ikke anvendelse, medmindre det fremgår af loven. Undervisningen skal gives for børnehaveklassen og 1.-9. klassetrin og skal stå mål med, hvad der kræves i folkeskolen. Undervisningssproget er enten engelsk, tysk eller fransk. I faget dansk er undervisningssproget dansk. \n\nAlle udgifter ved kommunale internationale grundskoler påhviler kommunalbestyrelsen. Kommunalbestyrelsen kan ikke opkræve forældrebetaling for undervisningen. Der skal dog opkræves betaling af forældre til børn, der er optaget i skolens skolefritidsordning. \n\nLoven skal finde anvendelse fra og med skoleåret 2015-16.",
    "sagid": 22148,
    "sponsors": [
        {
            "actor_id": 17,
            "administration": true,
            "name": "Christine Antorini",
            "party": "Socialdemokratiet"
        }
    ],
    "statusid": 11,
    "title": "Forslag til lov om kommunale internationale grundskoler.",
    "type": 3,
    "vote_id": 2564
}