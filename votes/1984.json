{
    "period": 27,
    "resume": "",
    "sagid": 18294,
    "sponsors": [],
    "statusid": 17,
    "title": "Folketinget konstaterer, at Københavnsaftalen er et udgangspunkt for det videre globale samarbejde på klimaområdet, som skal udnyttes aktivt.\n\nDet er positivt, at Københavnsaftalen indeholder en række positive elementer og samler verdens største CO2-udledere samt de fattigste og mest udsatte udviklingslande i en global ramme for bekæmpelse af klimaforandringer.\n\nFolketinget konstaterer derfor, at Danmark i nært samarbejde med FN aktivt vil varetage sin formandskabsrolle med henblik på, at der bygges videre på Københavnsaftalen fram mod COP16.\n\nDanmark vil samarbejde med det kommende mexikanske COP-formandskab og med andre lande i bestræbelserne for i videst muligt omfang at udmønte Københavnsaftalen.\n\nDet gælder ikke mindst bestemmelserne om støtte til klimatilpasning i de fattigste og mest sårbare udviklingslande.\n\nDanmark arbejder desuden for, at EU fastholder perspektivet om at reducere med 30 pct. i forhold til 1990 under de betingelser, som er fastlagt af Det Europæiske Råd.",
    "type": 9,
    "vote_id": 1984
}