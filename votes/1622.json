{
    "area": "Justitsministeriet",
    "period": 28,
    "resume": "Loven giver kommunerne adgang at tv-overvåge visse offentlige steder for at skabe mere tryghed for borgerne. Områderne skal ligge i nær tilknytning til et område, hvor en boligorganisation m.v. foretager tv-overvågning ifølge en polititilladelse. \n\nLoven giver kommunerne adgang til at tv-overvåge f.eks. gader eller arealer, der plages af uro og hærværk. Det er en betingelse, at tv-overvågning efter kommunens vurdering fremmer trygheden for borgere, som færdes i det pågældende område.\n\nKommunerne skal først drøfte behovet for tv-overvågningen med politiet, som kan udtale sig om, hvor der f.eks. kan være behov for en særlig tryghedsskabende indsats.\n\nLoven gennemfører et af initiativerne i regeringens (Venstre og Det Konservative Folkeparti) plan fra oktober 2010 til bekæmpelse af ghettodannelser i Danmark, ”Ghettoen tilbage til samfundet”.",
    "sagid": 13855,
    "sponsors": [
        {
            "actor_id": 149,
            "administration": true,
            "name": "Lars Barfoed",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af lov om tv-overvågning og lov om behandling af\npersonoplysninger. (Udvidelse af adgangen til tv-overvågning for kommuner).",
    "type": 3,
    "vote_id": 1622
}