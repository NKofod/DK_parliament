{
    "area": "Ministeriet for Børn, Ligestilling, Integration og Sociale Forhold",
    "period": 32,
    "resume": "Loven indebærer en række effektiviseringer på børnebidragsområdet. Ved afgørelser om børnebidrag skal der fremover kun tages hensyn til barnets tarv, og der kan ikke fastsættes lavere bidrag end normalbidraget til børn på 1.270 kr. Desuden reduceres antallet af bidragstrin, ved at muligheden for at fastsætte normalbidraget + 25 pct. og + 50 pct. afskaffes. Derudover afskaffes muligheden for at fravige reglen om, at løbende børnebidrag og uddannelsesbidrag forfalder månedsvis, og ansøgningsfristen ved ansøgning om børnebidrag forkortes fra 6 til 2 måneder. \n\nSamtidig fjernes muligheden for at fastsætte forhøjet konfirmations- og beklædningsbidrag, og ansøgningsfristen skærpes således, at den tidligst kan indgives 3 måneder før konfirmationen. Loven indebærer endvidere, at navngivningsbidrag fremover behandles på samme måde som fødselsbidrag og barselsbidrag. \n\nLoven er en opfølgning på lov nr. 647 af 12. juni 2013 om ændret organisering af statsforvaltningerne, regelforenklinger og omkostningsdækkende egenbetaling på det familieretlige område. Ifølge den politiske aftale om loven skal der foretages yderligere regelforenklinger for ca. 5 mio. kr. årligt. \n\nLoven trådte i kraft den 1. juli 2014.\n",
    "sagid": 793,
    "sponsors": [
        {
            "actor_id": 231,
            "administration": true,
            "name": "Manu Sareen",
            "party": "Radikale Venstre"
        }
    ],
    "statusid": 11,
    "title": "Forslag til lov om ændring af lov om børns forsørgelse. (Regelforenklinger og effektiviseringer på børnebidragsområdet).",
    "type": 3,
    "vote_id": 152
}