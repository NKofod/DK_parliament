{
    "area": "Børne- og Undervisningsministeriet",
    "period": 153,
    "resume": "Lovforslaget vedrører det praktikpladsafhængige AUBbidrag, der blev aftalt ved ”Trepartsaftale om tilstrækkelig og kvalificeret arbejdskraft i hele Danmark og praktikpladser” fra 2016, og det aktivitetsafhængige VEU-bidrag, der blev aftalt ved ”Trepartsaftalen om styrket og mere fleksibel voksen-, efter- og videreuddannelse (2018-2021)” fra 2017.\n\nDet er forudsat i lov om Arbejdsgivernes Uddannelsesbidrag, at der årligt ved lov skal ske en fastsættelse af modelparametrene i det praktikpladsafhængige AUB-bidrag og af bidragssatsen i det aktivitetsafhængige VEU-bidrag. Det praktikpladsafhængige AUB-bidrags formål er at understøtte, at alle virksomheder hjælper med at uddanne elever, så virksomhederne i fremtiden kan få den nødvendige faglærte arbejdskraft. De årlige modelparametre for de enkelte erhvervsuddannelser er fastsat i bilag 1 til lov om Arbejdsgivernes Uddannelsesbidrag. Det foreslås med dette lovforslag, at bilag 1 ændres med sigte på at fastlægge modelparametrene for 2021. \n\nEt andet element i det praktikpladsafhængige AUB-bidrag er, at en arbejdsgiver skal betale et merbidrag for hver praktikårselev, som arbejdsgiveren mangler for at opfylde sit mål i det praktikpladsafhængige AUB-bidrag. Merbidragssatsen udgør i 2018-2020 27.000 kr. årligt pr. praktikårselev. Det fremgår af ”Trepartsaftale om ekstraordinær hjælp til elever og lærlinge samt virksomheder (håndtering af ubalance i Arbejdsgivernes Uddannelsesbidrag)” fra maj 2020, at der i efteråret 2020 skal indgås en aftale om langsigtede justeringer af det praktikpladsafhængige AUB-bidrag. Disse drøftelser kan potentielt vedrøre alle elementer af ordningen, herunder merbidragssatsen. Da udfaldet af drøftelserne ikke kendes endnu, foreslås det, at merbidragssatsen indtil videre fastsættes til 27.000 kr. pr. praktikårselev for 2021. \n\nDet foreslås, at det aktivitetsafhængige VEU-bidrag for 2021 fastsættes til 449 kr. pr. fuldtidsbeskæftiget. Det foreslås, at loven træder i kraft den 1. januar 2021",
    "sagid": 84977,
    "sponsors": [
        {
            "actor_id": 172,
            "administration": true,
            "name": "Pernille Rosenkrantz-Theil",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om Arbejdsgivernes Uddannelsesbidrag. (Modelparametre for erhvervsuddannelser til brug for beregning af praktikpladsafhængigt arbejdsgiverbidrag for 2021, fastholdelse af merbidragssats og justering af aktivitetsafhængigt VEU-bidrag for 2021).",
    "type": 3,
    "vote_id": 7689
}