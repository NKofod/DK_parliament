{
    "area": "Økonomi- og Erhvervsministeriet",
    "period": 26,
    "resume": "Formålet med loven er, at staten og den finansielle sektor i lyset af den internationale finansielle krise de næste 2 år spænder et sikkerhedsnet ud, så alle bankkunder og øvrige simple kreditorer har fuld sikkerhed for deres tilgodehavender i pengeinstitutter, der deltager i Det Private Beredskab. Loven indebærer, at der etableres en garantiordning og et afviklingsselskab, som skal sikre simple kreditorers krav mod pengeinstitutter i Danmark, i det omfang deres krav ikke er dækket på anden måde. Udenlandske pengeinstitutters filialer i Danmark kan ligeledes blive omfattet af ordningen, for så vidt angår indskud. Der er tale om en slags kollektiv forsikringsordning for pengeinstitutterne, hvor staten stiller garanti, mod at pengeinstitutterne gennem Det Private Beredskab bidrager med samlet 35 mia. kr. over 2 år i form af garantiprovision og tabskaution. Bankerne forpligter sig til ikke at udbetale udbytter m.v. samt at lave nye aktieoptionsprogrammer i 2 år. Det statslige afviklingsselskab undtages fra selskabsbeskatning.\nTilsynet med den finansielle sektor styrkes. Finanstilsynet får hjemmel til at forbyde såkaldt short selling, som er en form for kortsigtet spekulation i et forventet kursfald ofte i en konkret virksomhedsaktie.",
    "sagid": 56337,
    "sponsors": [
        {
            "actor_id": 131,
            "administration": true,
            "name": "Lene Espersen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om finansiel stabilitet.",
    "type": 3,
    "vote_id": 4294
}