{
    "area": "Erhvervsministeriet",
    "period": 148,
    "resume": "Formålet med forslaget er at implementere Europa-Parlamentets og Rådets direktiv 2016/2341/EU af 14. december 2016 om arbejdsmarkedsrelaterede pensionskassers (IORP’ers) aktiviteter og tilsyn hermed (IORP II-direktivet). \n\nForslaget etablerer en ny hovedlov for firmapensionskasserne, som viderefører en stor del af bestemmelserne fra den eksisterende lov. De primære justeringer implementerer direktivets skærpede krav til ledelse og styring af pensionskasserne og direktivets krav, som skal sikre medlemmerne klare og relevante oplysninger om deres pensionsordninger. Forslaget fjerner samtidig visse gældende danske krav til, hvordan firmapensionskasserne må investere deres penge, eksempelvis placerings- og spredningsregler, der i stedet erstattes af såkaldte prudent person-regler. \n\nUd over at gennemføre de nye krav fra IORP II-direktivet viderefører forslaget de bestemmelser fra den gældende regulering, som er nødvendige for at sikre en god beskyttelse. Desuden fjerner forslaget en række krav, der i dag indebærer overimplementering i den eksisterende lov. \n\nForslaget indeholder endelig aflønningsregler og krav om en whistleblowerordning i overensstemmelse med de brede politiske aftaler herom. \n\nUnder behandlingen af lovforslaget stillede erhvervsministeren ændringsforslag, der indfører krav om, at bestyrelsen skal antage en ansvarshavende aktuar, der skal varetage de nødvendige forsikringstekniske funktioner, herunder beregninger og undersøgelser.\n\nLoven skal træde i kraft den 13. januar 2019.",
    "sagid": 77580,
    "sponsors": [
        {
            "actor_id": 1454,
            "administration": true,
            "name": "Rasmus Jarlov",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om firmapensionskasser.",
    "type": 3,
    "vote_id": 6820
}