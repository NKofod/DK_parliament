{
    "area": "Skatteministeriet",
    "period": 31,
    "resume": "Loven indeholder følgende elementer: \n– Afgiften på elvarme lempes, så den svarer til de øvrige energiafgifter. \n– Fedtafgiften afskaffes, og den planlagte udvidelse af sukkerafgiften annulleres. \n– Beskatningen af fuldt skattepligtiges udenlandske arbejdsindkomst føres tilbage til de tidligere regler. Dermed vil personer, der er fuldt skattepligtige i Danmark, også fremadrettet få et nedslag i skatten på lønindkomst, der er erhvervet under ophold i udlandet i mindst 6 måneder. \n– Personfradraget sænkes med 900 kr. (700 kr. for børn og unge under 18 år), og bundskatten forhøjes med 0,19 procentpoint. Tilsvarende forhøjes det skrå skatteloft for personlig indkomst fra 51,5 pct. til 51,7 pct. Formålet er at finansiere afgifts- og skattelempelserne fuldt ud.\nHerudover foreslår man en mindre justering af den generelle kompensationsordning, der blev indført ved forårspakke 2.0. \n\nLoven udmønter aftale om en afgifts- og konkurrencepakke indgået den 10. november 2012 mellem regeringen (Socialdemokraterne, Radikale Venstre og Socialistisk Folkeparti) og Enhedslisten som led i finanslovaftalen for 2013.",
    "sagid": 6158,
    "sponsors": [
        {
            "actor_id": 33,
            "administration": true,
            "name": "Holger K. Nielsen",
            "party": "Socialistisk Folkeparti"
        }
    ],
    "statusid": 11,
    "title": "Forslag til lov om ophævelse af fedtafgiftsloven og om ændring af lov om afgift af elektricitet, ligningsloven, personskatteloven med flere love. (Ophævelse af fedtafgiftsloven, nedsættelse af elvarmeafgiften, lempeligere beskatning af udenlandsk indkomst, forhøjelse af bundskatten og nedsættelse af personfradraget m.v. – afgifts- og konkurrencepakken).",
    "type": 3,
    "vote_id": 878
}