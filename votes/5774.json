{
    "area": "Indenrigs- og Sundhedsministeriet",
    "period": 21,
    "resume": "Loven gennemfører to EF-direktiver om kvalitet og sikkerhed ved humant blod og dele af blod til behandlingsformål. Loven viderefører i øvrigt hidtil gældende danske bestemmelser i blodforsyningsloven. Den hidtidige adgang for Statens Serum Institut til at få leveret blod til forskningsformål udvides dog med loven til også at omfatte andre virksomheder, der arbejder med blodforskning\n\nBaggrund:\n\nFormålet med lovforslaget var en dansk gennemførelse af to EF-direktiver om kvalitet og sikkerhed ved humant blod og dele af blod til behandlingsformål. Hensigten med de nye fællesskabskrav var at sikre et højt og ensartet niveau i EU for kvalitet, sikkerhed og overvågning af blod, der anvendtes inden for patientbehandling, gennem indførelse af nye standarder og krav til forbedring af blods kvalitet og sikkerhed. Ud over højnelse af kvalitetsniveauet var formålet også at sikre donation i et omfang svarende til behovet for blod.\nDet fremgik af bemærkningerne, at lovforslaget ikke ville ændre ved de grundlæggende principper i dansk blodforsyning om, at donation af blod skulle være frivillig og uden betaling, samt at tapning kun måtte udføres af blodbanker tilknyttet det offentlige sygehusvæsen og som hovedregel kun med henblik på patientbehandling i Danmark.\nLovforslaget indeholdt af lovtekniske grunde også de gældende bestemmelser i blodforsyningsloven med det formål, at reglerne om blodforsyning til behandling kunne holdes samlet i én lov.",
    "sagid": 31132,
    "sponsors": [
        {
            "actor_id": 145,
            "administration": true,
            "name": "Lars Løkke Rasmussen",
            "party": "Uden for folketingsgrupperne"
        }
    ],
    "statusid": 11,
    "title": "Forslag til lov om fremskaffelse af humant blod til behandlingsformål (blodforsyningsloven).",
    "type": 3,
    "vote_id": 5774
}