{
    "area": "Ministeriet for Fødevarer, Landbrug og Fiskeri",
    "period": 35,
    "resume": "Med lovforslaget indføres der et forbud mod seksuel omgang eller seksuelle handlinger \nmed dyr. Bestemmelsen omfatter alle personer og ikke kun dyrets ejer. Undtaget fra bestemmelsen er dog bl.a. handlinger, som har veterinærmedicinsk eller zooteknisk årsag.\n\nMed lovforslaget bliver der desuden gennemført en række tiltag, som indgår i initiativet »Et bedre hundeliv«. Formålet er at forbedre hundes velfærd ved at ruste kommende hundeejere til at træffe beslutning om at anskaffe hund på et oplyst grundlag. Det bliver derfor forbudt at sælge hunde på markeder.\n\nDerudover får fødevareministeren bemyndigelse til at fastsætte regler om avl af hunde, katte og andre familie- og hobbydyr. Formålet med bemyndigelsen er at sikre, at familie- og hobbydyr avles på en måde, så dyrene ikke får velfærds- og sundhedsmæssige problemer.\n\nEndelig foreslås der ændringer i rådsstrukturen på dyrevelfærds- og veterinærområdet. Det foreslås i den forbindelse, at Dyreværnsrådet og Rådet vedrørende Hold af Særlige Dyr nedlægges. De opgaver, som Rådet vedrørende Hold af Særlige Dyr har varetaget, foreslås i hovedtræk overdraget til Det Veterinære Sundhedsråd. Det foreslås, at Dyreværnrådets opgaver fremover varetages af Det Dyreetiske Råd.",
    "sagid": 22270,
    "sponsors": [
        {
            "actor_id": 167,
            "administration": true,
            "name": "Dan Jørgensen",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af dyreværnsloven og lov om dyrlæger. (Forbud mod seksuel omgang eller seksuelle handlinger med dyr, forbud mod salg af hunde på markeder, avl af familie- og hobbydyr, ændret rådsstruktur m.v.).",
    "type": 3,
    "vote_id": 2547
}