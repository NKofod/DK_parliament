{
    "area": "Energi-, Forsynings- og Klimaministeriet",
    "period": 139,
    "resume": "Lovforslaget ophæver støtteordningen for elektricitet fremstillet på solcelleanlæg med en installeret effekt på under 500 kW. Støtteordningen sikrer en fast afregningspris på 60 øre pr. kWh i de første 10 år fra nettilslutningen og 40 øre pr. kWh i de efterfølgende 10 år. Energinet.dk, som varetager administrationen af støtteordningen, har i tiden op til fremsættelsen af lovforslaget modtaget ansøgninger om støtte til mere end 200 gange den kapacitet, der var forudsat pr. år. En udbygning i denne størrelsesorden vil skønsmæssigt medføre udgifter på ca. 11 mia. kr. Det vurderes derfor nødvendigt at ophæve ordningen hurtigst muligt. Lovforslaget hastebehandles med fravigelse af de almindelige fristregler for lovbehandling, kan stadfæstes straks efter vedtagelsen og træde i kraft ved bekendtgørelsen i Lovtidende.",
    "sagid": 69219,
    "sponsors": [
        {
            "actor_id": 217,
            "administration": true,
            "name": "Lars Christian Lilleholt",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om fremme af vedvarende energi.\n(Ophævelse af 60-40-støtteordningen for solcelleanlæg).",
    "type": 3,
    "vote_id": 3008
}