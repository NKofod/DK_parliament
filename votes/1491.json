{
    "area": "Socialministeriet",
    "period": 28,
    "resume": "Loven indebærer, at der indføres forbud mod kommunal anvisning af en husstand til en ledig bolig i et ghettoområde og et område, der er omfattet af reglerne om kombineret udlejning, hvis et eller flere medlemmer af husstanden ikke er borger i et land, der er medlem af EU og EØS, eller fra Schweiz. Undtaget herfra er studerende fra ikke-EU-lande, ikke-EØS-lande og Schweiz, der er optaget på en offentligt godkendt uddannelsesinstitution. Hvis en kommunalbestyrelse vurderer, at en husstand tilhørende personkredsen har behov for en bolig, skal kommunalbestyrelsen anvise en bolig et andet sted end i et ghettoområde eller et område, der er omfattet af kombineret udlejning, medmindre kommunen ikke har andre boliger til rådighed end disse.\nLoven trådte i kraft den 1. januar 2011.\nLovforslaget var en del af finanslovaftalen for 2011 mellem regeringen (Venstre og Det Konservative Folkeparti) og Dansk Folkeparti samt aftalen om styrket indsats i ghettoområderne og om anvendelsen af den almene boligsektors midler indgået mellem regeringen, Dansk Folkeparti og Radikale Venstre.",
    "sagid": 14203,
    "sponsors": [
        {
            "actor_id": 302,
            "administration": true,
            "name": "Benedikte Kiær",
            "party": "Not Applicable"
        }
    ],
    "statusid": 11,
    "title": "Forslag til lov om ændring af lov om almene boliger m.v. (Stop for anvisning til ghettoområder af visse persongrupper og identifikation af ghettoområder).",
    "type": 3,
    "vote_id": 1491
}