{
    "area": "Justitsministeriet",
    "period": 27,
    "resume": "Formålet med loven er bl.a. at styrke indsatsen for at forebygge og standse omfattende forstyrrelser af den offentlige ro og orden m.v. Loven retter sig mod dem, der er med til at\noptrappe en tilspidset situation i forbindelse med omfattende uroligheder, f.eks. ved at de begår hærværk eller laver fysiske blokader for at forsøge at forhindre politiet i at udføre sit arbejde i området, hvor der er uroligheder.\nPå den baggrund skærpes straffen for følgende:\n- Overtrædelse af straffelovens § 119, stk. 3, der handler om at lægge hindringer\ni vejen for bl.a. politiets arbejde. Straffen skærpes straffen i førstegangstilfælde til 40 dages fængsel fra normalt en bødestraf hidtil. Skærpelsen skal gælde, når overtrædelsen er begået, mens eller i umiddelbar forlængelse af, at der i området foregår grov forstyrrelse af ro og orden på offentligt sted.\n- Hærværk i samme situation. Straffen stiger med halvdelen i forhold til den straf, der ville være blevet fastsat efter de hidtidige regler.\nPolitiet får endvidere mulighed for at frihedsberøve personer med henblik på bl.a. at afværge fare i op til 12 timer mod 6 timer hidtil.\nHerudover fastsættes en forhøjelse af bøderne for visse overtrædelser af ordensbekendtgørelsen, og politiet får øget mulighed for brug af videoudstyr til optagelse af uroligheder.\nLovforslaget blev hastebehandlet, eftersom de nye regler ønskedes anvendt i forbindelse med klimatopmødet i december 2009 i København.",
    "sagid": 17171,
    "sponsors": [
        {
            "actor_id": 83,
            "administration": true,
            "name": "Brian Mikkelsen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af straffeloven og lov om politiets virksomhed. (Styrket indsats mod omfattende forstyrrelse af den offentlige orden m.v.).",
    "type": 3,
    "vote_id": 1808
}