{
    "area": "Skatteministeriet",
    "period": 26,
    "resume": "Med loven bemyndiger Folketinget regeringen til at tiltræde en tillægsaftale til den dansk-grønlandske dobbeltbeskatningsaftale.\nTillægsaftalen medfører bl.a. ændringer i definitionen af fast driftssted og i reglerne om beskatning af fast løn og beskatning af søfolk.\nDerudover nedsætter tillægsaftalen den grønlandske beskatning af udbytteudlodninger fra et grønlandsk selskab til en aktionær i Danmark til højst 35 pct.\nTillægsaftalen ophæver endvidere den gældende regel om beskatning af indkomst ved undersøgelse eller indvinding af naturforekomster og erstatter den med en ny bestemmelse - der ikke blot som hidtil gælder for kulbrintevirksomhed - men for indkomst ved undersøgelse eller udnyttelse af alle mineral- og andre naturforekomster til havs. De vigtigste forskelle er desuden, at den ny bestemmelse har en undtagelse for beskatning af indkomst ved kortvarig virksomhed eller arbejde samt en regel om beskatning af fortjeneste ved afståelse af rettigheder til undersøgelse eller udnyttelse af mineral- og andre naturforekomster.\nFristen for overførsel af visse pensionsordninger fra danske til grønlandske institutter forlænges fra den 31. december 2007 til den 31. december 2011, så overførsel inden denne dato har ikke konsekvenser vedrørende dansk beskatning.",
    "sagid": 56299,
    "sponsors": [
        {
            "actor_id": 271,
            "administration": true,
            "name": "Kristian Jensen",
            "party": "Venstre"
        }
    ],
    "statusid": 11,
    "title": "Forslag til lov om indgåelse af tillægsaftale til den dansk-grønlandske dobbeltbeskatningsaftale.",
    "type": 3,
    "vote_id": 4014
}