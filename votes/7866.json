{
    "area": "Ministeriet for Fødevarer, Landbrug og Fiskeri",
    "period": 153,
    "resume": "Forslaget giver ministerbeføjelser til at gennemføre artikel 9 i forordning om åbenhed og bæredygtighed i EU’s risikovurdering af fødevarekæden, der ændrer direktiv om udsætning i miljøet af genetisk modificerede organismer. Ændringerne vedrører krav om brug af standardiserede dataformater ved anmeldelser og ændrede regler om fortrolighed for visse oplysninger i anmeldelser. Ministeren foreslås bemyndiget til at fastsætte en ordning om fortrolighed for visse oplysninger, der indgives i forbindelse med en anmeldelse om forhold omfattet af udsætningsdirektivet.\n\nDesuden foreslås som nyt i genteknologiloven, at ressortministrene bemyndiges til at fastsætte regler om, at skriftlig kommunikation til og fra ministerierne om forhold, der er omfattet af loven eller af regler fastsat i dens medfør, skal foregå digitalt. Ministrene foreslås også bemyndiget til at fastsætte regler om den digitale kommunikation, herunder om brug af bestemte digitale formater. Hensigten er at fastsætte regler om brug af standardiserede dataformater for at gennemføre ændringsforordningen, men det foreslås, at bemyndigelsen får et bredere anvendelsesområde, så der kan fastsættes regler om obligatorisk kommunikation m.v. inden for hele området reguleret af genteknologiloven.\n\nForeslået ikrafttræden er 25. marts 2021.\n",
    "sagid": 86998,
    "sponsors": [
        {
            "actor_id": 264,
            "administration": true,
            "name": "Rasmus Prehn",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om miljø og genteknologi. (Gennemførelse af ændringer i udsætningsdirektivet samt digital kommunikation).",
    "type": 3,
    "vote_id": 7866
}