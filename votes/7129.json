{
    "area": "Beskæftigelsesministeriet",
    "period": 148,
    "resume": "Med lovforslaget får beskæftigelsesministeren bemyndigelse til at udstede regler om, at Arbejdstilsynet skal gennemføre andre målrettede indsatser end det risikobaserede tilsyn over for virksomheder i bestemte virksomheds- eller branchegrupper. \n\nLovforslaget indeholder desuden bestemmelser om, at den nye organisation – Fagbevægelsens Hovedorganisation – indstiller medlemmer til Arbejdsmiljørådet og Arbejdsmiljøklagenævnet i stedet for LO og FTF.\n\nLovforslaget er en del af en aftale mellem regeringen (Venstre, Liberal Alliance og Det Konservative Folkeparti), Socialdemokratiet, Dansk Folkeparti og Det Radikale Venstre, som på baggrund af evalueringen af et forsøg med det såkaldte helhedsorienterede tilsyn inden for bygge- og anlægsbranchen ønsker, at der indføres en mulighed for, at det risikobaserede tilsyn kan blive erstattet med det helhedsorienterede tilsyn i bygge- og anlægsbranchen.\n\nDet foreslås, at lovforslaget træder i kraft 1. juli 2019.",
    "sagid": 79125,
    "sponsors": [
        {
            "actor_id": 206,
            "administration": true,
            "name": "Troels Lund Poulsen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om arbejdsmiljø. (Andre målrettede indsatser end risikobaserede tilsyn m.v.).",
    "type": 3,
    "vote_id": 7129
}