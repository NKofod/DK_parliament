{
    "area": "Skatteministeriet",
    "period": 23,
    "resume": "Formålet med loven er at ændre skattereglerne om sukkerroekvoter, så de bliver som de regler, der gælder for betalingsrettigheder (ret til landbrugsstøtte) og mælkekvoter.\nDisse regler er notificeret over for Europa-Kommissionen. Den har godkendt dem under forudsætning af, at sukkerroekvoter snarest bliver behandlet efter samme regler. Derfor skal reglerne om sukkerroekvoter have virkning fra den 4. oktober 2006, hvor lovforslaget fremsattes.\nEfter loven skal udgifter til køb og indtægter fra salg af sukkerroekvoter gå ind på en fælles saldo for betalingsrettigheder, mælkekvoter og sukkerroekvoter.\nDet anslås, at loven vil medføre en provenugevinst på ca. 5 mio. kr. om året i de to første år. For årene herefter skønnes loven ikke at have nævneværdige provenumæssige konsekvenser.\nEndvidere genindføres personers mulighed for at anvende handelsværdien den 19. maj 1993 som anskaffelsessum for visse investeringsforeningsbeviser med virkning fra den 1. januar 2006. Denne del af loven har ingen sammenhæng med reglerne om sukkerroekvoter.",
    "sagid": 44573,
    "sponsors": [
        {
            "actor_id": 271,
            "administration": true,
            "name": "Kristian Jensen",
            "party": "Venstre"
        }
    ],
    "statusid": 11,
    "title": "Forslag til lov om ændring af afskrivningsloven, aktieavancebeskatningsloven og forskellige andre skattelove. (Leveringsrettigheder for sukkerroer og genetablering af overgangsregel).",
    "type": 3,
    "vote_id": 4919
}