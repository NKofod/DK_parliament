{
    "area": "Undervisningsministeriet",
    "period": 27,
    "resume": "Lovforslaget udmøntede en aftale mellem regeringen (Venstre og Det Konservative Folkeparti), Socialdemokratiet, Dansk Folkeparti og Det Radikale Venstre om en ungepakke, der sigtede mod at fremme indgåelse af nye praktikpladsaftaler. Lovforslaget fremsattes i lyset af finanskrisens negative påvirkning af praktikpladsområdet.\n\nLoven forhøjer satserne for præmie og bonus til arbejdsgivere, der indgår uddannelsesaftale om erhvervsuddannelser, fra samlet op til 16.000 kr. til samlet op til 50.000 kr. pr. aftale. \n\nPerioden, hvor Arbejdsgivernes Elevrefusion yder tilskud til arbejdsgivere til løn til elever, bliver forlænget til de første 7 måneder af praktiktiden.\n\nÆndringerne er tidsbegrænsede og gælder for uddannelses- og praktikaftaler indgået fra den 5. november 2009 til den 31. december 2010.\n\nLoven indebærer endvidere bl.a., at elever, der har påbegyndt trin 1 i skolepraktik inden udgangen af 2010 og gennemfører dette, får mulighed for at blive optaget i skolepraktik i efterfølgende trin.",
    "sagid": 17473,
    "sponsors": [
        {
            "actor_id": 129,
            "administration": true,
            "name": "Bertel Haarder",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om Arbejdsgivernes Elevrefusion og lov om erhvervsuddannelser. (Justering af præmie, løntilskud og bonus, adgang til skolepraktik og til skoleundervisning og tilskud til praktikvirksomheder).",
    "type": 3,
    "vote_id": 1828
}