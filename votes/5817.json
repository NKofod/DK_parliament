{
    "area": "Ministeriet for Videnskab, Teknologi og Udvikling",
    "period": 21,
    "resume": "Loven bemyndiger ministeren for videnskab, teknologi og udvikling til at fastsætte nærmere regler, der forpligter udbydere af teleterminaludstyr, der anvendes til mobilkommunikation, til at sikre grundlæggende brugerrettigheder i forbindelse med aftaler om levering af terminaludstyr til slutbrugere, herunder regler om maksimal bindingsperiode.\nDesuden bemyndiges ministeren for videnskab, teknologi og udvikling til at fastsætte regler for forsyningspligtudbyderens udbud af småforbrugerabonnementer. \nEndvidere fastlægges kravet om frit operatørvalg. \n\nBaggrund:\n\nLovforslaget havde baggrund i, at der havde været usikkerhed om den maksimalt tilladte længde af bindingsperioder på mobiltelefoner og om kompetencefordelingen vedrørende bindingsperioder på mobilområdet.\nDesuden var der et ønske om at bringe dansk ret i overensstemmelse med EU-retten med hensyn til reglerne om småforbrugerabonnementer samt at sikre en mere hensigtsmæssig fastlæggelse af kravet om frit operatørvalg.",
    "sagid": 32443,
    "sponsors": [
        {
            "actor_id": 1357,
            "administration": true,
            "name": "Helge Sander",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om konkurrence- og forbrugerforhold på telemarkedet. (Maksimale bindingsperioder ved udbud af teleterminaludstyr, ophævelse af regler om småforbrugerabonnement og ændring af regler vedrørende frit operatørvalg).",
    "type": 3,
    "vote_id": 5817
}