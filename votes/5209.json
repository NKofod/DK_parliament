{
    "area": "Transport- og Energiministeriet",
    "period": 23,
    "resume": "Lovforslaget skulle ses i sammenhæng med lovforslag nr. L 159 om en cityring og blev fremsat på baggrund af den politiske aftale af 2. februar 2006, som er tiltrådt af alle Folketingets partier på nær Enhedslisten, om udvidelse af metroen og en deraf følgende ændret organisering.\nLoven indebærer, at der oprettes et arealudviklingsselskab og et metroselskab. Arealudviklingsselskabet overtager arealudviklingsaktiviteterne i Ørestadsselskabet og alle aktiviteter fra Københavns Havn A/S, der samtidig opløses. Metroselskabet overtager aktiviteterne i Frederiksbergbaneselskabet og i Ørestadsselskabet, på nær de førnævnte arealudviklingsaktiviteter. Samtidig opløses Ørestadsselskabet og Frederiksbergbaneselskabet. Metroselskabet skal stå for projektering og anlæg af en cityring, færdiggørelse af anlægget af Østamagerbanen og drift og vedligehold af den samlede metro. Arealudviklingsselskabet skal stå for arealudvikling på de arealer, som selskabet ejer, og for havnedrift i Københavns Havn.",
    "sagid": 48325,
    "sponsors": [
        {
            "actor_id": 1731,
            "administration": true,
            "name": "Flemming Hansen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om Metroselskabet I/S og Arealudviklingsselskabet I/S.",
    "type": 3,
    "vote_id": 5209
}