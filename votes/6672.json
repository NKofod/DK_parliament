{
    "area": "Økonomi- og Indenrigsministeriet",
    "period": 146,
    "resume": "Formålet  med lovforslaget er at ændre den nuværende modregningsordning for kommunernes parkeringsindtægter, således at kommunernes samlede statstilskud nedsættes som følge af kommunens indtægter fra parkering. Konkret består den ændrede modregningsordning i, at der fastsættes faste modregningsprocenter for kommunale indtægter fra henholdsvis opkrævning af betaling for parkering og opkrævede parkeringsafgifter. \n\nEfter den hidtil eksisterende modregningsordning har kommunerne haft et fradrag svarende til den enkelte kommunes indtægter fra parkering i 2007. Dette fradrag afskaffes med lovforslaget.\nBegrundelsen for afskaffelsen er, at dette fradrag favoriserer kommuner, der har indført betalingsparkering før 2007.\n\nDesuden afskaffes også det eksisterende fradrag, som kommunerne har haft, for afskrivning og forrentning af parkeringsanlæg samt fradraget for huslejeudgifter til parkeringsanlæg. Økonomi- og indenrigsministeren stillede ved anden behandling af lovforslaget ændringsforslag, som indebar, at kommuner, som allerede inden lovforslagets fremsættelse havde iværksat større investeringer på parkeringsområdet – og indgået\nbindende kontrakt herom – får mulighed for at få nedsat deres modregning.",
    "sagid": 76279,
    "sponsors": [
        {
            "actor_id": 117,
            "administration": true,
            "name": "Simon Emil Ammitzbøll-Bille",
            "party": "Uden for folketingsgrupperne"
        }
    ],
    "statusid": 11,
    "title": "Forslag til lov om nedsættelse af statstilskuddet til kommuner som følge af indtægter fra parkering.",
    "type": 3,
    "vote_id": 6672
}