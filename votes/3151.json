{
    "area": "Justitsministeriet",
    "period": 139,
    "resume": "Formålet med lovforslaget er at forbedre beskyttelsen af børn og unge i Grønland, der formodes at have været udsat for eller vidne til en alvorlig forbrydelse, ved især at udvide anvendelsesområdet for videoafhøring. Videoafhøring indebærer, at barnet eller den unge under efterforskningen af kriminalsagen afgiver en forklaring, der optages på video og forevises som bevis under hovedforhandlingen, i stedet for at barnet eller den unge skal møde personligt i retten og afhøres dér. \n\nLovforslaget indeholder disse hovedelementer: \n\n1) Anvendelsesområdet for videoafhøring, der i dag som udgangspunkt kun benyttes, hvis barnet er under 13 år, udvides, så der vil kunne foretages videoafhøring af børn i alderen 13-14 år i sager om seksualforbrydelser, incest eller vold begået inden for familien. \n2) Der indføres en lovbestemmelse om, at børn og unge, der er blevet videoafhørt, fritages fra at afgive forklaring som vidne under hovedforhandlingen, hvis betingelserne for videoafhøring var opfyldt på tidspunktet for afhøringen. \n3) Det fastsættes, at en mistænkt eller en forsvarer, som vil modsætte sig, at en videoafhøring anvendes som bevis, skal indbringe spørgsmålet for retten, senest 4 uger efter at videoafhøringen er foretaget. \n\nSamtidig med lovforslaget behandles lovforslag L 41 og L 43 om tilsvarende regler for videoafhøring af børn i Færøerne og i Danmark.\n",
    "sagid": 28183,
    "sponsors": [
        {
            "actor_id": 132,
            "administration": true,
            "name": "Søren Pind",
            "party": "Venstre"
        }
    ],
    "statusid": 11,
    "title": "Forslag til lov om ændring af retsplejelov for Grønland. (Videoafhøring af børn og unge i kriminalsager m.v.).",
    "type": 3,
    "vote_id": 3151
}