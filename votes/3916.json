{
    "period": 146,
    "resume": "",
    "sagid": 75205,
    "sponsors": [
        {
            "actor_id": 15770,
            "administration": false,
            "name": "Mattias Tesfaye",
            "party": "Socialdemokratiet"
        }
    ],
    "statusid": 35,
    "title": "Folketinget ønsker en retfærdig udlændingepolitik, der balancerer vores forpligtigelser over for mennesker med behov for beskyttelse og det danske samfunds behov for sammenhængskraft.\n\nFolketinget ønsker derfor, at Danmark støtter de internationale konventioner og organisationer, der forsøger at håndtere den alvorlige flygtningesituation. Målsætningen med et fremtidigt asylsystem må være at hjælpe flest mulige flygtninge - ikke permanent at genbosætte millioner af mennesker i Europa.\n\nDe flygtninge, der med det nuværende asylsystem kommer til Europa og Danmark, bør indgå på arbejdsmarkedet og lære sproget. Folketinget støtter derfor aftaler, der er lavet med arbejdsmarkedets parter - herunder integrationsgrunduddannelsen (IGU).\n\nNår grundlaget for flygtningenes midlertidige opholdstilladelse i Danmark er væk, skal opholdstilladelsen ikke forlænges. Danmark skal i stedet støtte de tidligere flygtninge i at vende hjem og deltage i genopbygningen af eget land.\n\nFolketinget er dermed modstander af at sænke beløbsgrænsen med henblik på at udstede flere opholdstilladelser til statsborgere i lande uden for EU.",
    "type": 9,
    "vote_id": 3916
}