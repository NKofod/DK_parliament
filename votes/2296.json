{
    "area": "Ministeriet for Fødevarer, Landbrug og Fiskeri",
    "period": 35,
    "resume": "Dette lovforslag fremsættes med henblik på at skabe grundlag for regeringens gennemførelse af EU’s landdistriktspolitik, jf. Europa-Parlamentets og Rådets forordning (EU) nr. 1305/2013. Lovforslaget vil afløse lov om udvikling af landdistrikterne (landdistriktsloven). \n\nFormålet med lovforslaget er at skabe hjemmel til etablering og administration af støtteordninger under EU’s Landdistriktsfond, der bidrager til opfyldelse af målsætningerne i Europa 2020-strategien for intelligent, bæredygtig og inklusiv vækst.\n\nLovforslaget skal bl.a. give fødevareministeren mulighed for at fastsætte regler om gennemførelsen af landdistriktsforordningens enkelte støtteordninger inden for rammerne af landdistriktsprogrammet og partnerskabsaftalen og give ministeren for by, bolig og landdistrikter mulighed for administrativt at fastsætte regler om gennemførelsen af støtteordninger vedrørende lokaludvikling styret af lokalsamfundet inden for rammerne af landdistriktsforordningen, landdistriktsprogrammet og partnerskabsaftalen.\n\nSom under den gældende lov nedsættes der et overvågningsudvalg. Som noget nyt nedsættes der et indstillingsudvalg. Lovforslaget giver endvidere fødevareministeren og ministeren for by, bolig og landdistrikter bemyndigelse til at fastsætte regler om, at skriftlig kommunikation til og fra ministerierne om forhold, der er omfattet af loven eller af regler udstedt i medfør af loven, skal foregå digitalt.",
    "sagid": 12999,
    "sponsors": [
        {
            "actor_id": 167,
            "administration": true,
            "name": "Dan Jørgensen",
            "party": "Socialdemokratiet"
        }
    ],
    "statusid": 11,
    "title": "Forslag til lov om Landdistriktsfonden.",
    "type": 3,
    "vote_id": 2296
}