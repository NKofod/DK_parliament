{
    "area": "Børne- og Undervisningsministeriet",
    "period": 153,
    "resume": "Formålet med lovforslaget er at etablere en løsning med hensyn til idrætsprøven for den meget lille gruppe af elever, som er ude af stand til at deltage i idrætsundervisningen, så de kan få udtrukket et andet prøvefag i den naturfaglige blok. \n\nMed lovforslaget foreslås derfor bl.a., at elever med en langvarig funktionsnedsættelse eller alvorlig sygdom kan få udtrukket et andet prøvefag, hvis deres funktionsnedsættelse eller sygdom har en karakter og sværhedsgrad, som gør dem ude af stand til at deltage i idrætsundervisningen, og hvis skolen har opfyldt sin pligt til undervisningsdifferentiering og supplerende undervisning.\n\nDerudover foreslås det bl.a. at udvide adgangen til at aflægge folkeskolens prøver som privatist, således at der også kan aflægges prøve på 8. klassetrin i det praktisk-musiske valgfag. \n\nMed lovforslaget foreslås det endvidere at forenkle reglerne om skolesammenlægning med en skole med fælles ledelse med en anden institutionsform, så det sikres, at fælles ledelse mellem en skole og et dagtilbud eller fritidshjem eller en ungdomsskole på en enkel og ubureaukratisk måde kan videreføres i forbindelse med en sammenlægning af skolen med andre skoler.\n\nDet foreslås, at loven skal træde i kraft dagen efter offentliggørelse i Lovtidende, så loven vil skulle finde anvendelse for prøver afholdt i skoleåret 2020/21.",
    "sagid": 84975,
    "sponsors": [
        {
            "actor_id": 172,
            "administration": true,
            "name": "Pernille Rosenkrantz-Theil",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om folkeskolen. (Muligheder for andet udtræk af prøvefag og etablering af fælles ledelse i forbindelse med skolesammenlægning m.v.).",
    "type": 3,
    "vote_id": 7517
}