{
    "area": "Erhvervs- og Vækstministeriet",
    "period": 32,
    "resume": "Loven implementerer kapitalkravsdirektivet (CRD IV) og gennemfører en række konsekvensrettelser i dansk lovgivning som følge af kapitalkravsforordningen (CRR). Der gennemføres bl.a. en ændring af reglerne om adgang til at udøve virksomhed som kreditinstitut eller fondsmæglerselskab, og der indføres højere krav til kapital og likviditet og fastsættelse af en kontracyklisk kapitalbuffer m.v.\n\nLoven indfører desuden begrænsninger på antallet af bestyrelsesposter, og der bliver stillet krav om etablering af nominerings- og risikoudvalg samt etablering af whistleblowerordninger i finansielle virksomheder. \n\nLoven følger derudover op på den politiske aftale af 10. oktober 2013 (Bankpakke VI) om regulering af systemisk vigtige finansielle institutter (SIFI) og krav til alle banker og realkreditinstitutter om mere og bedre kapital og højere likviditet. Herunder indføres der med loven regler om identifikation af og krav til SIFI'er i Danmark. \n\nEndelig indebærer loven, at der bliver etableret en bestyrelse i Finanstilsynet, og at Det Finansielle Råd nedlægges. \n\nFormålet med loven er overordnet at gøre den finansielle sektor bedre polstret og dermed mere modstandsdygtig i lyset af erfaringerne fra den finansielle krise. \n\nLoven trådte i kraft den 31. marts 2014.\n",
    "sagid": 323,
    "sponsors": [
        {
            "actor_id": 28,
            "administration": true,
            "name": "Henrik Sass Larsen",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om finansiel virksomhed og forskellige andre love. (Gennemførelse af kreditinstitut- og kapitalkravsdirektiv (CRD IV) og ændringer som følge af den tilhørende forordning (CRR) samt lovgivning vedrørende SIFI'er m.v.).",
    "type": 3,
    "vote_id": 249
}