{
    "area": "Socialministeriet",
    "period": 20,
    "resume": "Loven indebærer en reform af den del af sociallovgivningen, der omhandler anbringelse af udsatte børn uden for hjemmet. Lovforslaget indeholder en række ændringer, der skal sikre\n- en tidligere indsats,\n- bedre sagsbehandling,\n- mere fokus på anbragte børns skolegang,\n- styrket inddragelse af udsatte børn og familier,\n- et løft af børns retssikkerhed,\n- bedre kontrol med kommunerne og\n- øget efterværn og forbedret udslusning efter en anbringelse.\n\nBaggrund:\n\tLovforslaget udgjorde udmøntningen af aftalen om en forstærket indsats over for udsatte børn og familier mellem regeringen, Socialdemokratiet, Dansk Folkeparti, Socialistisk Folkeparti, Det Radikale Venstre og Kristendemokraterne.\nAf bemærkningerne fremgik det, at baggrunden for lovforslaget var det forhold, at forskning og evaluering inden for de seneste år havde konkluderet, at kvaliteten af indsatsen over for udsatte børn og unge ikke var tilfredsstillende, og at indsatsen ikke levede op til lovens intentioner. Anbringelsesreformen skulle rette op på disse problemer og sikre bedre betingelser for de udsatte børn og unge.",
    "sagid": 7651,
    "sponsors": [
        {
            "actor_id": 265,
            "administration": true,
            "name": "Eva Kjer Hansen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om social service og lov om retssikkerhed og administration på det sociale område. (Anbringelsesreform).",
    "type": 3,
    "vote_id": 6004
}