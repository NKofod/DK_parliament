{
    "area": "Uddannelses- og Forskningsministeriet",
    "period": 139,
    "resume": "Med lovforslaget bliver visse centrale krav til uddannelsesinstitutionerne ophævet og erstattet af krav til uddannelsesinstitutionerne om at fastsætte interne regler om bl.a. til- og framelding af fag og prøver svarende til 60 ECTS-point pr. studieår. \n\nDet vil samtidig blive muligt for universiteterne at fravige internt fastsatte regler om studieaktivitet for studerende, der er iværksættere eller formænd i frivillige organisationer under Dansk Ungdoms Fællesråd. \n\nHerudover indeholder lovforslaget bl.a. bestemmelser om anvendelse af karakterkrav på bacheloruddannelser og om udbetaling af tilskud i tilfælde af et universitets overskridelse af dimensionering. \n\nFor de videregående kunstneriske uddannelser under Kulturministeriet foreslås det, at de centrale krav om tilmelding til fag og prøver svarende til 60 ECTS-point ophæves. \n\nLovforslaget fremsættes som opfølgning på aftalen af den 20. november 2015 mellem regeringen (Venstre), Socialdemokraterne, Radikale Venstre, Socialistisk Folkeparti og Det Konservative Folkeparti om justering af fremdriftsreformen. \n\nLoven træder i kraft den 1. juli 2016.",
    "sagid": 68236,
    "sponsors": [
        {
            "actor_id": 261,
            "administration": true,
            "name": "Esben Lunde Larsen",
            "party": "Venstre"
        }
    ],
    "statusid": 11,
    "title": "Forslag til lov om ændring af universitetsloven, lov om erhvervsakademiuddannelser og professionsbacheloruddannelser, lov om videregående kunstneriske uddannelsesinstitutioner, lov om maritime uddannelser og lov om videregående kunstneriske uddannelsesinstitutioner under Kulturministeriet. (Justering af fremdriftsreformen m.v.).",
    "type": 3,
    "vote_id": 2999
}