{
    "area": "Sundheds- og Ældreministeriet",
    "period": 144,
    "resume": "Lovforslaget indebærer en ændring af kiropraktorers forbeholdte virksomhedsområde, så manipulation af kroppens perifere led, ledmobilisering af ryggen og kroppens perifere led og bløddelsbehandling ikke længere er forbeholdt autoriserede sundhedspersoner eller andre. Desuden indebærer lovforslaget, at fysioterapeuter, registrerede alternative behandlere og autoriserede sundhedspersoner, der tillige opfylder de krav, der stilles for at blive registreret alternativ behandler, gives adgang til at foretage manipulation af rygsøjlen. Registrerede alternative behandlere, der ønsker at foretage manipulation af rygsøjlen, skal have en obligatorisk ansvarsforsikring til dækning af skader påført ved behandlingen.\n\nLovforslaget er en udmøntning af en politisk aftale fra den 20. juni 2016 mellem regeringen (Venstre), Dansk Folkeparti, Liberal Alliance, Det Konservative Folkeparti, Enhedslisten, Alternativet, Radikale Venstre og Socialistisk Folkeparti om at fremsætte et lovforslag, som ændrer kiropraktorernes forbeholdte virksomhedsområde, hvad angår kiropraktisk behandling.\n\nLoven skal træde i kraft den 1. juli 2017.",
    "sagid": 70546,
    "sponsors": [
        {
            "actor_id": 130,
            "administration": true,
            "name": "Sophie Løhde",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om autorisation af sundhedspersoner og om sundhedsfaglig virksomhed og lov om en brancheadministreret registreringsordning for alternative behandlere. (Ændring af kiropraktorers forbeholdte virksomhedsområde m.v.).",
    "type": 3,
    "vote_id": 3336
}