{
    "period": 28,
    "resume": "",
    "sagid": 15721,
    "sponsors": [],
    "statusid": 17,
    "title": "Regeringens energipolitiske redegørelse 2011 gør rede for de aktuelle udfordringer på energiområdet og de vigtigste energipolitiske begivenheder inden for det seneste år. Redegørelsen beskriver hovedprincipperne i Energistrategi 2050, de centrale emner i regeringens udspil til energiforhandlingerne og den forventede effekt heraf, såvel som konkrete energipolitiske tiltag i det forgangne år.\n\nRegeringens klimapolitiske redegørelse 2011 giver et samlet overblik over regeringens klimapolitik det forgangne år inden for opfyldelse af klimareduktionsmål, grøn vækst og udvikling, klimatilpasning, EU-samarbejde og internationale klimaforhandlinger samt beskriver de strategiske sigtelinjer for regeringens klimapolitik.\n\nFolketinget konstaterer med tilfredshed, at regeringen i forlængelse af Energistrategi 2050 og de to redegørelser har påbegyndt drøftelserne med Folketingets partier om en ny energiaftale, herunder hvordan klima- og energipolitikken fremover kan sikre kursen mod fossil uafhængighed og fortsat sikre energiforsyningen, opfyldelsen af Danmarks internationale forpligtelser samt udviklingsmulighederne for dansk industri.",
    "type": 9,
    "vote_id": 1644
}