{
    "area": "Skatteministeriet",
    "period": 26,
    "resume": "Loven har til formål at sikre, at registreringsafgiftslovens bestemmelser vedrørende betaling af den forholdsmæssige registreringsafgift er i overensstemmelse med EU-retten, herunder at sikre en ligestilling mellem indenlandske leasingselskaber og udenlandske leasingselskaber, der leaser til det danske marked.\nRegistreringsafgiftslovens § 3 a (udenlandske firmabiler) og § 3 b (leasede biler i udlandet) var undtagelser til registreringsafgiftslovens udgangspunkt, hvorefter den fulde registreringsafgift skulle betales i forbindelse med køretøjets første registrering i Danmark. Bestemmelserne gav under visse betingelser mulighed for at betale en forholdsmæssig registreringsafgift i stedet for den fulde registreringsafgift. Med loven ændres beregningen af den forholdsmæssige registreringsafgift i begge bestemmelser.\nMed loven indføres der endvidere en mulighed for at få en endelig vurdering af køretøjets værditab sammenholdt med den betalte afgift, når køretøjet ikke længere er omfattet af de to ordninger med hensyn til betaling af en forholdsmæssig registreringsafgift. For meget betalt afgift vil blive tilbagebetalt og modsat vil for lidt blive opkrævet.\nRegistreringsafgiftslovens § 3 b havde hidtil alene omfattet udenlandske leasingselskaber. Efter loven får indenlandske leasingselskaber også mulighed for at anvende bestemmelsen og betale den forholdsmæssige registreringsafgift.\nEndelig ændres hæftelsesbestemmelsen i registreringsafgiftslovens § 3 b, således at det fremover alene er leasingselskabet, der hæfter for afgiften.",
    "sagid": 56796,
    "sponsors": [
        {
            "actor_id": 271,
            "administration": true,
            "name": "Kristian Jensen",
            "party": "Venstre"
        }
    ],
    "statusid": 11,
    "title": "Forslag til lov om ændring af registreringsafgiftsloven. (Udenlandske firmabiler og leasede biler).",
    "type": 3,
    "vote_id": 4027
}