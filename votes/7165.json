{
    "area": "Udenrigsministeriet",
    "period": 151,
    "resume": "Med folketingsbeslutningen får regeringen Folketingets samtykke til, at danske militære bidrag stilles til rådighed for FN's fredsbevarende mission i Mali, MINUSMA. De danske bidrag består af følgende:\n\n- Et C-130J transportflybidrag med mandskab i ca. 6 måneder fra november 2019. Transportflybidraget vil være baseret i Malis hovedstad Bamako og forventes at være på op til ca. 65 personer bestående af besætninger og støttepersonel. Flybidraget vil flyve internt i Mali og udføre transportopgaver for MINUSMA i andre lande i Vest- og Nordafrika. Bidraget vil transportere personel og materiel afhængigt af MINUSMA's behov og vil desuden kunne foretage billedindhentning for missionen. Bidraget udsendes som en del af en rotationsordning med Belgien, Norge og Portugal.\n\n- Et personelbidrag på op til ca. 10 personer fra januar 2020 til ultimo 2020. Bidraget vil indgå i en tysk efterretningsenhed i MINUSMA placeret i Gao i det østlige Mali. Styrkebidraget vil skulle løse informationsindhentningsopgaver og bidrage til analyse af indhentede informationer med henblik på at bidrage til MINUSMA's situationsbillede og som beskyttelse for MINUSMA-enheder. Personelbidraget vil inden for MINUSMA's mandat kunne indsættes i hele Mali.\n\nDe danske militære bidrag indgår som elementer i et bredt og samtænkt udenrigs-, sikkerheds-, udviklingspolitisk og humanitært engagement i Sahel-regionen, hvor sikkerhedssituationen er blevet forværret de seneste par år.",
    "sagid": 80325,
    "sponsors": [
        {
            "actor_id": 235,
            "administration": true,
            "name": "Jeppe Kofod",
            "party": "Socialdemokratiet"
        }
    ],
    "statusid": 39,
    "title": "Forslag til folketingsbeslutning om danske militære bidrag til FN’s fredsbevarende mission i Mali, MINUSMA.",
    "type": 5,
    "vote_id": 7165
}