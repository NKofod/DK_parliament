{
    "area": "Miljøministeriet",
    "period": 26,
    "resume": "Lovforslaget var en genfremsættelse i ændret form af L 161 fra folketingsåret 2006-07. \nLovens formål er dels at sikre en fri og dermed større konkurrence mellem virksomheder, der ejer fartøjer, som indvinder råstoffer på havet, dels at modernisere tilladelsesordningen med henblik på at fremtidssikre en rationel råstofforsyning fra havet. \nBaggrunden for forslaget om at ophæve bestemmelserne om fartøjsgodkendelse var for det første en åbningsskrivelse fra Europa-Kommissionen, fordi fartøjsgodkendelsesordningen udgjorde en restriktion i forhold til den fri udveksling af tjenesteydelser, som ikke kunne retfærdiggøres efter EU-retten. For det andet havde Konkurrencerådet i en begrundet udtalelse vurderet, at reglerne havde en markedsafskærmende virkning og dermed hindrede fri konkurrence på det danske marked for råstofindvinding på havet.",
    "sagid": 27984,
    "sponsors": [
        {
            "actor_id": 206,
            "administration": true,
            "name": "Troels Lund Poulsen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om råstoffer. (Ophævelse af fartøjsgodkendelse og modernisering af efterforsknings- og indvindingstilladelser på havet m.v.).",
    "type": 3,
    "vote_id": 4298
}