{
    "area": "Indenrigs- og Sundhedsministeriet",
    "period": 21,
    "resume": "Loven fastsætter den nye struktur m.v. på sundhedsområdet på baggrund af gennemførelsen af kommunalreformen. \n\nBaggrund:\t\n\nLovforslaget var en del af den samlede lovgivningsmæssige gennemførelse af kommunalreformen og dermed en udmøntning af aftalen af juni 2004 mellem regeringen og Dansk Folkeparti om en strukturreform og aftalen om en udmøntningsplan fra september 2004. \nKommunalreformen indebar bl.a., at amtskommunerne, Hovedstadens Sygehusfællesskab og Hovedstadens Udviklingsråd blev nedlagt, samtidig med at der blev etableret fem nye regioner. Det fremgik af bemærkningerne til lovforslaget, at regionerne blev indrettet med udgangspunkt i målsætningen om at sikre et fremtidigt stærkt, regionalt sundhedsvæsen med bl.a. samling af flere behandlinger, bedre udnyttelse af fordele ved specialisering og bedre udnyttelse af ressourcer.\nLovforslaget havde til formål at gennemføre den nødvendige revision af sundhedslovgivningen på baggrund af kommunalreformen og samtidig samle lovbestemmelserne om borgernes rettigheder over for sundhedsvæsenet, sundhedsvæsenets ydelser og de centrale myndigheders opgaver i én lov.  \nUnder lovforslagets behandling stillede indenrigs- og sundhedsministeren bl.a. ændringsforslag om, at den nye finansieringsordning for sundhedsvæsenet udgik af lovforslaget og i stedet indgik i L 71.\nFor så vidt angår øvrige lovforslag inden for sundhedsområdet om gennemførelsen af kommunalreformen, henvises til omtalen under L 73 og L 75.",
    "sagid": 31163,
    "sponsors": [
        {
            "actor_id": 145,
            "administration": true,
            "name": "Lars Løkke Rasmussen",
            "party": "Uden for folketingsgrupperne"
        }
    ],
    "statusid": 11,
    "title": "Forslag til sundhedsloven.",
    "type": 3,
    "vote_id": 5855
}