{
    "area": "Sundheds- og Ældreministeriet",
    "period": 151,
    "resume": "Lovforslaget er i det væsentlige en genfremsættelse af L 193, 2018-19, 1. samling, som bortfaldt på grund af folketingsvalget den 5. juni 2019.\n\nFormålet med forslaget er at styrke borgernes tryghed og tillid til, at personoplysninger anvendes videnskabsetisk forsvarligt i forbindelse med sundhedsforskning. \n\nDet er samtidig hensigten at skabe bedre rammer for forskning i patientjournaloplysninger ved at sikre en mere effektiv procedure for adgang til disse oplysninger til brug for forskning, statistik eller planlægning. \n\nDer indføres krav om videnskabsetisk vurdering af sundhedsdatavidenskabelige forskningsprojekter med sensitive bioinformatiske data, hvor der er risiko for væsentlige helbredsmæssige sekundære fund. \n\nKompetencen til at godkende videregivelse af patientjournaloplysninger til brug for forskning, statistik eller planlægning flyttes fra Styrelsen for Patientsikkerhed til regionsrådene.\n\nForslaget indfører også mulighed for, at ledelsen på behandlingsstedet kan give tilladelse til, at autoriserede sundhedspersoner, der er ansat i sundhedsvæsenet, kan indhente patientjournaloplysningerne til brug for forskning, hvis forskningsprojektet eller videregivelsen af oplysningerne er godkendt af rette myndighed. \n\nDet foreslås, at loven træder i kraft den 1. januar 2020.\n\n",
    "sagid": 80343,
    "sponsors": [
        {
            "actor_id": 244,
            "administration": true,
            "name": "Magnus Heunicke",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om videnskabsetisk behandling af sundhedsvidenskabelige forskningsprojekter, sundhedsloven, lov om klage- og erstatningsadgang inden for sundhedsvæsenet og lægemiddelloven. (Styrkelse af borgernes tryghed og tillid til sundhedsforskning samt forbedrede rammer for sundhedsforskning).",
    "type": 3,
    "vote_id": 7208
}