{
    "area": "Beskæftigelsesministeriet",
    "period": 139,
    "resume": "Formålet med lovforslaget er at begrænse og regulere brugen af ansættelsesklausuler og at indføre et forbud mod at indgå aftaler om jobklausuler. Med lovforslaget samles reguleringen af ansættelsesklausuler i én lovgivning, og de nye regler vil gælde for alle ansættelsesforhold, som ønskes reguleret ved hjælp af ansættelsesklausuler. \n\nLovforslaget indeholder en række betingelser, som arbejdsgiverne skal overholde for at kunne forpligte lønmodtagere via erhvervsbegrænsende ansættelsesklausuler. Der stilles f.eks. krav om, \n- at aftaler om klausuler skal indgås skriftligt, \n- at lønmodtageren har ret til kompensation, og \n- at klausulerne maksimalt kan vare i 1 år efter fratræden. \nDer er desuden yderligere konkrete krav til indgåelse af de enkelte typer af ansættelsesklausuler. \n\nDerudover indeholder lovforslaget bestemmelser om opsigelse af aftaler om ansættelsesklausuler og bestemmelser om konsekvenserne af misligholdelse af en aftale om en ansættelsesklausul. Lovforslaget kan fraviges ved kollektiv overenskomst mellem de mest repræsentative arbejdsmarkedsparter til både lønmodtagers fordel og ulempe. \n\nLovforslaget udmønter en aftale, der er indgået af den tidligere regering (Socialdemokratiet og Radikale Venstre), Venstre, Dansk Folkeparti, Enhedslisten, Socialistisk Folkeparti og Konservative i forbindelse med vækstpakken fra juni 2014. Lovforslaget blev fremsat som lovforslag L 196 og behandlet første gang i folketingsåret 2014-15, 1. samling. Lovforslaget bortfaldt på grund af udskrivelse af folketingsvalg.\n",
    "sagid": 27703,
    "sponsors": [
        {
            "actor_id": 15864,
            "administration": true,
            "name": "Jørn Neergaard Larsen",
            "party": "Venstre"
        }
    ],
    "statusid": 11,
    "title": "Forslag til lov om ansættelsesklausuler.",
    "type": 3,
    "vote_id": 2701
}