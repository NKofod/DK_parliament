{
    "area": "Velfærdsministeriet",
    "period": 25,
    "resume": "Loven indeholder en række tiltag, der har til formål at forbedre kommunernes muligheder for at gribe ind over for de allerdårligste boliger, herunder boliger, som er ramt af skimmelsvamp, og dårlige boliger i landets yderområder. Loven har følgende hovedelementer:\n- Udgiftsrammen til områdefornyelse i mindre byer forhøjes fra 20 til 25 pct. af den samlede ramme til områdefornyelse på 50 mio. kr. \n- Som et led i indsatsen for udvikling af landdistrikterne udvides muligheden for at give støtte til nedrivning af boliger, når bygningernes tilstand er meget dårlig, fra kun at omfatte udlejningsboliger til også at omfatte ejer- og andelsboliger.\n- For at forhindre beboelse i kondemnable ejendomme udvides kommunalbestyrelsernes mulighed for at forbyde beboelse i sådanne bygninger til at omfatte boliger, som står tomme.\n- Som led i kommunalbestyrelsens tilsynsforpligtelse får kommunalbestyrelsen adgang til at foretage nødvendige indgreb i bygningens konstruktioner ved afgørelsen af, om der foreligger kondemnable forhold, f.eks. et skimmelsvampeangreb.\n-  Kommunalbestyrelsen får mulighed for at give ejere påbud om at afhjælpe sundheds- og brandfarlige forhold i boliger som alternativ til at nedlægge forbud mod beboelse.",
    "sagid": 54123,
    "sponsors": [
        {
            "actor_id": 365,
            "administration": true,
            "name": "Karen Jespersen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om byfornyelse og udvikling af byer. (Indførelse af påbudsbestemmelse om afhjælpning af kondemnable forhold m.v.).",
    "type": 3,
    "vote_id": 4595
}