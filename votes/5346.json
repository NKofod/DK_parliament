{
    "area": "Socialministeriet",
    "period": 22,
    "resume": "Loven har til formål at sikre støtte til udsatte børn og unge ved at stille krav til forældrene om, at de påtager sig et ansvar for deres børn. Med loven kan kommunerne pålægge forældre at foretage bestemte handlinger i forhold til deres børn, såsom fremmøde i skole, deltagelse i forældremøder og fritidsaktiviteter eller deltagelse i et af kommunen tilbudt forældreprogram med henblik på at sikre en positiv udvikling. Samtidig udvider loven kommunernes eksisterende muligheder for at yde støtte til børn og unge, bl.a. via de såkaldte forældreprogrammer. Endelig giver forslaget mulighed for, at kommunerne kan stoppe udbetalingen af børnefamilieydelsen, såfremt forældrene ikke efterlever et pålæg. \nLoven er en udmøntning af målsætningen om en markant indsats i forhold til forældres ansvar for deres børns udvikling, som fremgår af regeringsgrundlaget »Nye mål« fra 2005. Regeringen nedsatte desuden en tværministeriel arbejdsgruppe med fokus på forældreansvar i 2003, der bl.a. skulle se på de engelske erfaringer på området. Denne arbejdsgruppe afleverede sin rapport til socialministeren i august 2005.",
    "sagid": 37612,
    "sponsors": [
        {
            "actor_id": 265,
            "administration": true,
            "name": "Eva Kjer Hansen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om social service og lov om en børnefamilieydelse. (Styrkelse af forældreansvaret).",
    "type": 3,
    "vote_id": 5346
}