{
    "area": "Skatteministeriet",
    "period": 22,
    "resume": "Loven har to formål:\nAt reducere antallet af skatteblanketter til borgerne ved at afskaffe printselvangivelsen og afskaffe udsendelsen af forskudsopgørelsen. \nAt etablere en frivillig gaveindberetningsordning for almenvelgørende foreninger m.v.\nMed loven afskaffes printselvangivelsen, og i stedet udsendes en årsopgørelse til de skatteydere, som hidtil har modtaget en printselvangivelse (ca. 3,9 mio. skatteydere). Hvis SKAT mener, at skatteyderen har noget at selvangive, sender SKAT et oplysningskort med årsopgørelsen, hvorpå skatteyderen kan selvangive. Som hidtil kan borgeren også opfylde sin selvangivelsespligt ved brug af TastSelv-telefonen eller TastSelv-Internet.\nEndvidere afskaffes udsendelsen af den ordinære forskudsopgørelse i papirform. I stedet bliver skatteyderne på årsopgørelsen generelt informeret om, hvordan SKAT danner forskudsopgørelsen, og at borgeren kan se sin forskudsopgørelse i november måned på SKAT's hjemmeside. Skatteyderne kan dog via TastSelv-telefonen få tilsendt en papirudgave af opgørelsen i november som hidtil.\nEndelig etableres en frivillig gaveindberetningsordning for almenvelgørende foreninger m.v., således at foreningerne kan indberette modtagne gavebeløb til SKAT, hvorved disse kan blive optrykt på årsopgørelsen.",
    "sagid": 38146,
    "sponsors": [
        {
            "actor_id": 271,
            "administration": true,
            "name": "Kristian Jensen",
            "party": "Venstre"
        }
    ],
    "statusid": 11,
    "title": "Forslag til lov om ændring af forskellige skattelove. (Enklere forskuds- og selvangivelsesprocedure og frivillig indberetning af gaver m.v.).",
    "type": 3,
    "vote_id": 5431
}