{
    "area": "Socialministeriet",
    "period": 28,
    "resume": "Formålet med loven er at skabe bedre vilkår for private leverandører, så de får større incitament til at byde ind på driften af dagtilbud m.v.\n\nLovens hovedindhold er, at private leverandører får mulighed for at etablere og drive udliciterede daginstitutioner, fritidshjem og klubtilbud m.v. som en del af den kommunale forsyning. De private leverandører får desuden mulighed for at trække et eventuelt overskud ud af driften.\n\nDerudover vil de udliciterede dagtilbud være omfattet af de gældende regler for beregning af forældrebetalingen, og kommunalbestyrelsen skal stille samme krav til udliciterede dagtilbud som til de øvrige kommunale dagtilbud vedrørende normering, fysiske rammer, personalets uddannelse m.v.\n\nLovforslaget var en del af aftalen om konkurrencepakken mellem regeringen (Venstre og Det Konservative Folkeparti), Dansk Folkeparti, Liberal Alliance og Kristendemokraterne.\n\nLoven trådte i kraft den 1. august 2011.",
    "sagid": 15548,
    "sponsors": [
        {
            "actor_id": 302,
            "administration": true,
            "name": "Benedikte Kiær",
            "party": "Not Applicable"
        }
    ],
    "statusid": 11,
    "title": "Forslag til lov om ændring af dagtilbudsloven. (Udlicitering af daginstitutioner, fritidshjem og klubtilbud m.v. til private leverandører).",
    "type": 3,
    "vote_id": 1697
}