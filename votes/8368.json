{
    "area": "Beskæftigelsesministeriet",
    "period": 153,
    "resume": "Lovforslaget drejer sig om, at der etableres en midlertidig ordning i lov om en aktiv beskæftigelsesindsats, hvor arbejdsgivere har ret til et højere tilskud, hvis de har aftalt en løntilskudsansættelse med en langtidsledig, som har 12 måneders ledighedsanciennitet, og som er fyldt 50 år. Arbejdsgiveren og den ledige aftaler selv varigheden af løntilskudsansættelsen, der kan være op til 6 sammenhængende måneder. \n\nDet foreslås, at den midlertidige ordning skal gælde ansættelser med løntilskud, der påbegyndes og bevilliges i perioden fra den 1. september 2021 til og med den 31. december 2022.\n\nMålgruppen for ret til løntilskudsansættelse efter den særlige ordning vil være dagpengemodtagere, kontanthjælpsmodtagere og overgangsydelsesmodtagere uden for introduktionsprogrammet efter integrationsloven, som også i dag har ret til selvfunden løntilskudsansættelse.\n\nDet foreslås desuden, at der ikke stilles krav til, at den ledige skal have ret til dagpenge, kontant- eller overgangsydelse i hele løntilskudsperioden. Det vil sige, at tilbuddet med det særlige løntilskud godt kan række ud over den periode, den ledige er berettiget til forsørgelsesydelsen. Løntilskudsansættelsen fortsætter i det tilfælde uændret i den aftalte ansættelsesperiode.\n\nDet vurderes, at ændringerne vil medføre offentlige merudgifter efter skat og tilbageløb på 23,6 mio. kr. i 2021-2025.\n\nLovforslaget foreslås at træde i kraft den 1. september 2021.",
    "sagid": 88958,
    "sponsors": [
        {
            "actor_id": 15776,
            "administration": true,
            "name": "Peter Hummelgaard",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om en aktiv beskæftigelsesindsats. (Særlig løntilskudsordning for langtidsledige seniorer).",
    "type": 3,
    "vote_id": 8368
}