{
    "area": "Undervisningsministeriet",
    "period": 21,
    "resume": "Med loven overtager kommunalbestyrelserne fra 1. januar 2007 amtsrådenes hidtidige ansvar for folkeskolens vidtgående specialundervisning. De mest specialiserede lands- eller landsdelsdækkende undervisningstilbud overføres dog til regionerne. Regionsrådene overtager således ansvaret for disse undervisningstilbud, for så vidt angår drift og forsyningssikkerhed samt forpligtelsen til fortsat udvikling af tilbuddene, medens kommunerne får visitationskompetencen og det fulde finansieringsansvar.\nKlageadgangen for forældrene til elever på specialskoler og i kommunale specialklasser udvides.\nAnsvaret for tilbuddet til ordblinde flyttes til lov om forberedende voksenundervisning (FVU-loven), og den forberedende voksenundervisning og ordblindeundervisningen forankres på de eksisterende voksenuddannelsescentre, der omdannes til selvejende institutioner. Drifts- og finansieringsansvaret overtages af staten. \nVisitationen til ordblindeundervisningen henlægges til voksenuddannelsescentrene, der også overtager adgangen til at indgå driftsoverenskomster med f.eks. oplysningsforbund om tilbud af ordblindeundervisning og forberedende voksenundervisning. \n\nBaggrund:\n\nLovforslaget var en del af den samlede lovgivningsmæssige gennemførelse af kommunalreformen.",
    "sagid": 31185,
    "sponsors": [
        {
            "actor_id": 129,
            "administration": true,
            "name": "Bertel Haarder",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om folkeskolen, lov om specialundervisning for voksne, lov om  forberedende voksenundervisning (FVU-loven) og forskellige andre love. (Udmøntning af kommunalreformen, for så vidt angår specialundervisning, forberedende voksenundervisning, ordblindeundervisning m.v.)",
    "type": 3,
    "vote_id": 5893
}