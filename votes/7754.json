{
    "area": "Beskæftigelsesministeriet",
    "period": 153,
    "resume": "Lovforslaget går ud på at udmønte dele af aftalen mellem regeringen og Venstre, Radikale Venstre, Socialistisk Folkeparti, Enhedslisten, Det Konservative Folkeparti og Alternativet om tillæg til aftale om genåbning af generelle kompensationsordninger af den 16. december 2020. \n\nDet foreslås, at suspensionen af dagpengeforbruget genindføres for alle dagpengemodtagere i perioden fra den 1. januar 2021 til og med den 28. februar 2021. Perioden medregnes ikke i den lediges dagpengeanciennitet. Det foreslås desuden, at personer, som blev omfattet af forlængelsen af dagpengeperioden med 2 måneder, jf. § 55, stk. 8, i loven, på det tidligst mulige tidspunkt den 1. november 2020 også vil blive omfattet af suspensionen af forbrug af dagpengeperioden med 2 måneder.\n\nMed lovforslaget foreslås det endvidere, at retten til sygedagpenge forlænges med en måned, så ingen sygedagpengemodtagere overgår til jobafklaringsforløb til og med den 28. februar 2021. \n\nDet foreslås, at lovforslaget træder i kraft ved bekendtgørelse i Lovtidende, og at det kan stadfæstes straks efter dets vedtagelse.",
    "sagid": 86779,
    "sponsors": [
        {
            "actor_id": 286,
            "administration": true,
            "name": "Ane Halsboe-Jørgensen",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om arbejdsløshedsforsikring m.v. og lov om sygedagpenge. (Suspension af dagpengeforbrug og forlængelse af retten til sygedagpenge som følge af covid-19).",
    "type": 3,
    "vote_id": 7754
}