{
    "area": "Erhvervsministeriet",
    "period": 148,
    "resume": "Lovforslaget gennemfører en række af de anbefalinger, som arbejdsgruppen for eftersyn af den finansielle regulering har afgivet i rapporten »Eftersyn af den finansielle regulering«, som blev offentliggjort den 27. april 2018.\n\nÆndringerne betyder, at særlig forskellige former for digitale løsninger og ydelser falder ind under begrebet accessorisk virksomhed, som kan udøves af pengeinstitutter. Desuden får pengeinstitutter adgang til at udøve visse aktiviteter, der ligger ud over accessorisk virksomhed, i et selvstændigt kapitaliseret datterselskab. Ændringerne har til formål at understøtte pengeinstitutternes mulighed for at udvikle og fremtidssikre deres forretningsmodel i takt med den digitale udvikling.  \n\nDesuden ændrer lovforslaget kravene til, hvornår et institut kan blive udpeget som et systemisk vigtigt finansielt institut (SIFI) i Danmark, idet kravet for SIFI-indlånsindikatoren sænkes fra 5 pct. til 3 pct. Herved bliver de institutter, der forvalter de største andele af de danske husholdningers og danske virksomheders indskud, omfattet af reglerne for SIFI'er. \n\nEndelig gennemføres en række tilpasninger, der skal sikre efterlevelse af EU-regler i securitiseringsforordningen og prospektforordningen, som træder i kraft henholdsvis den 1. januar 2019 og den 21. juli 2019. \n\nLoven træder i kraft den 1. januar 2019.",
    "sagid": 78181,
    "sponsors": [
        {
            "actor_id": 1454,
            "administration": true,
            "name": "Rasmus Jarlov",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af lov om finansiel virksomhed,\nlov om kapitalmarkeder og forskellige andre love. (Gennemførelse\naf anbefalingerne fra arbejdsgruppen for eftersyn\naf den finansielle regulering og ændring af reglerne for udpegning\naf SIFI’er i Danmark m.v.).",
    "type": 3,
    "vote_id": 6777
}