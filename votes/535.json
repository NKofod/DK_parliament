{
    "period": 31,
    "resume": "",
    "sagid": 3264,
    "sponsors": [
        {
            "actor_id": 272,
            "administration": false,
            "name": "Ole Hækkerup",
            "party": "Socialdemokratiet"
        },
        {
            "actor_id": 75,
            "administration": false,
            "name": "Jeppe Mikkelsen",
            "party": "Radikale Venstre"
        },
        {
            "actor_id": 354,
            "administration": false,
            "name": "Mette Boye",
            "party": "Not Applicable"
        },
        {
            "actor_id": 69,
            "administration": false,
            "name": "Pernille Skipper",
            "party": "Enhedslisten"
        }
    ],
    "statusid": 17,
    "title": "Folketinget tager på det kraftigste afstand fra den seneste tids voldelige konfrontationer i rocker- og bandemiljøet. Det er uacceptabelt, skaber utryghed og sætter uskyldige menneskers liv i fare. Derfor skal de ansvarlige stilles til regnskab.\n\nFolketinget noterer sig med tilfredshed, at politiet har forstærket indsatsen mod rocker- og bandemiljøet, og at politiet har ydet og fortsat yder en massiv og ekstraordinær indsats for at skabe tryghed for de borgere, der bor og færdes i de berørte områder.\n\nFolketinget understreger behovet for, at der fastholdes en massiv og koordineret indsats mod rocker- og bandekriminaliteten. Det gælder den politimæssige indsats, arbejdet med at få bandemedlemmerne ud af miljøet og indsatsen for at få brudt bandernes »fødekæde« gennem et effektivt kriminalpræventivt arbejde.\n\nFolketinget understreger derfor, at en sådan indsats kræver et intensivt samarbejde mellem de relevante myndigheder, herunder kommunerne og politiet, folkeskolerne samt civilsamfundet i de berørte lokalområder.",
    "type": 9,
    "vote_id": 535
}