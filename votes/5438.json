{
    "area": "Økonomi- og Erhvervsministeriet",
    "period": 22,
    "resume": "Loven gennemfører de ændringer, som er vedtaget med Europa-Parlamentets og Rådets direktiv 2003/58/EF. Dette direktiv moderniserer Rådets første selskabsdirektiv (direktiv 68/151/EØF) om offentlighed omkring visse selskabsformer ved at understøtte brugen af digital kommunikation. Moderniseringen har også til formål at forenkle adgangen til registreringspligtige oplysninger om selskaber - også på tværs af landegrænserne. \nLoven indeholder følgende ændringer i aktieselskabsloven og anpartsselskabsloven: \n- Selskaberne får mulighed for frivilligt at offentliggøre registreringspligtige selskabsoplysninger på et eller flere af EU's officielle sprog i Erhvervs- og Selskabsstyrelsens edb-informationssystem. Dette ændrer ikke ved, at oplysninger fortsat skal anmeldes til Erhvervs- og Selskabsstyrelsen på dansk. \n- De allerede gældende krav om, at et selskabs forretningspapirer skal indeholde oplysninger om navn, hjemsted og registreringsnummer m.v., udstrækkes til også at finde anvendelse, hvis et selskab på lignende måde præsenterer sig udadtil på en hjemmeside.",
    "sagid": 38499,
    "sponsors": [
        {
            "actor_id": 1495,
            "administration": true,
            "name": "Bendt Bendtsen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af lov om aktieselskaber og lov om anpartsselskaber. (Gennemførelse af direktiv 2003/58/EF).",
    "type": 3,
    "vote_id": 5438
}