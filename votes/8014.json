{
    "area": "Beskæftigelsesministeriet",
    "period": 151,
    "resume": "Lovforslaget udmønter dele af regeringens og arbejdsmarkedets parter aftale om gradvis udfasning af den midlertidige lønkompensationsordning af den 5. juni 2020.\n\nMed lovforslaget foreslås det, at en arbejdsgiver, som søger om lønkompensation for en medarbejder, kan give meddelelse til lønmodtageren om afholdelse af ferien med forkortet varsel, for at lønmodtageren kan holde op til 15 dages optjent eller betalt ferie i den periode, hvor arbejdsgiveren søger om lønkompensation for lønmodtageren i den forlængede lønkompensationsperiode fra og med den 9. juli til og med den 29. august 2020. \n\nDet foreslås endvidere, at en arbejdsgiver, som søger om lønkompensation for en medarbejder, kan ændre tidligere fastsat ferie, for at lønmodtageren kan holde op til 15 dages optjent eller betalt ferie i den periode, hvor arbejdsgiveren søger om lønkompensation for lønmodtageren i perioden fra og med den 9. juli 2020 til og med den 29. august 2020. \n\nDet foreslås, at lovforslaget træder i kraft hurtigst muligt og får virkning fra ikrafttrædelsen. ",
    "sagid": 84041,
    "sponsors": [
        {
            "actor_id": 15776,
            "administration": true,
            "name": "Peter Hummelgaard",
            "party": "Socialdemokratiet"
        }
    ],
    "statusid": 11,
    "title": "Forslag til lov om varsling af ferie i den forlængede lønkompensationsperiode.",
    "type": 3,
    "vote_id": 8014
}