{
    "area": "Erhvervs- og Vækstministeriet",
    "period": 35,
    "resume": "Formålet med lovforslaget er at styrke indsatsen mod piratkopiering ved at etablere en særskilt enhed i Patent- og Varemærkestyrelsen, hvor forbrugere, virksomheder og myndigheder kan modtage information og vejledning om håndhævelse af rettigheder og piratkopiering. Oprettelsen af den særlige enhed hviler på et initiativ i regeringens vækstplan »Danmark i arbejde – vækstplan for kreative erhverv og design« om bedre beskyttelse og udnyttelse af immaterielle rettigheder. \n\nMed lovforslaget får enheden – i modsætning til gældende regler, hvorefter styrelsen alene kan yde generel vejledning – beføjelse til at vejlede i konkrete sager om piratkopiering og kan i den forbindelse afgive en skriftlig vejledende udtalelse mod et gebyr på 1.500 kr. \n\nLovforslaget indebærer herudover en forenkling af de gældende regler om gebyrer i patentloven, ligesom kravene til validering af europæiske patenter i Danmark foreslås lempet.",
    "sagid": 21794,
    "sponsors": [
        {
            "actor_id": 28,
            "administration": true,
            "name": "Henrik Sass Larsen",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af varemærkeloven, designloven, patentloven og lov om brugsmodeller. (Styrket indsats mod piratkopiering ved etablering af en håndhævelsesenhed m.v.).",
    "type": 3,
    "vote_id": 2503
}