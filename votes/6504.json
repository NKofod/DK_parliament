{
    "area": "Transport-, Bygnings- og Boligministeriet",
    "period": 146,
    "resume": "Rammelovforslaget har til formål at gennemføre NIS-direktivet (direktiv 2016/1148 af 6. juli 2018 om foranstaltninger, der skal sikre et højt fælles sikkerhedsniveau for net- og informationssystemer i hele Unionen) på transport-, bygnings- og boligministerens område. \n\nMed forslaget indføres bl.a. sikkerhedskrav til de væsentligste offentlige og private enheder inden for transport-, bygnings- og boligområdet, der udpeges som operatører af væsentlige transporttjenester. Disse operatører kan eksempelvis være kendetegnet ved at være offentlige eller private enheder inden for vej-, bane-, luft- og havneområdet, som leverer en transporttjeneste, der er væsentlig for opretholdelsen af kritiske samfundsmæssige eller økonomiske aktiviteter, og er afhængige af net- og informationssystemer for at levere transporttjenesten.\n\nIfølge forslaget skal operatørerne underrette transport-, bygnings- og boligministeren og Center for Cybersikkerhed – i sin egenskab af nationalt centralt kontaktpunkt og national it-beredskabsenhed (CSIRT) – om eventuelle hændelser, der har forstyrrende virkning på deres levering af de væsentlige transporttjenester. \n\nMed forslaget indføres desuden administrationsbestemmelser, så der kan fastsættes mere tekniske krav i bekendtgørelser. \n\nTransport-, bygnings- og boligministeren fører tilsyn med overholdelse af reglerne på området. \n\nLoven træder i kraft den 10. maj 2018. Det er også datoen for gennemførelse af ovennævnte direktiv i national lovgivning.",
    "sagid": 75481,
    "sponsors": [
        {
            "actor_id": 99,
            "administration": true,
            "name": "Ole Birk Olesen",
            "party": "Liberal Alliance"
        }
    ],
    "statusid": 11,
    "title": "Forslag til lov om sikkerhed i net- og informationssystemer i transportsektoren.",
    "type": 3,
    "vote_id": 6504
}