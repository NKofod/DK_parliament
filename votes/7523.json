{
    "area": "Justitsministeriet",
    "period": 153,
    "resume": "Lovforslaget indeholder for det første et forslag om at indføre en selvstændig bestemmelse om angreb med genstande på personer, der handler i offentlig tjeneste eller hverv, herunder politi og beredskab. \n\nFor det andet foreslås det at skærpe straffen for at forvolde nærliggende fare for nogens liv eller førlighed ved at kaste eller affyre genstande mod andre. Det forudsættes i begge tilfælde, at straffen skal forhøjes med omkring en tredjedel i forhold til den straf, der hidtil har været fastsat af domstolene i sådanne sager.\n\nMed forslaget ønsker regeringen bl.a. på baggrund af episoder i slutningen af december 2019, hvor fyrværkeri blev affyret mod uskyldige mennesker på gaden og mod politiet og beredskabet - og der har også siden været situationer, hvor myndighedspersoner er blevet angrebet med fyrværkeri, stenkast og lignende, når de har været til stede i bestemte områder - at sætte hårdt ind over for den slags utryghedsskabende og antisocial adfærd, så personalet sikres trygge og gode arbejdsvilkår, uanset hvor eller hvornår de rykker ud, og så folk kan færdes frit på gaden uden at frygte for pludselig at blive beskudt med fyrværkeri eller lignende.\n\nDet foreslås, at lovforslaget træder i kraft den 15. december 2020.\n\n\n\n\n",
    "sagid": 84918,
    "sponsors": [
        {
            "actor_id": 67,
            "administration": true,
            "name": "Nick Hækkerup",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af straffeloven og forskellige andre love. (Selvstændig bestemmelse om angreb med genstand på personer i offentlig tjeneste og skærpelse af straffen for forsætlig fareforvoldelse).",
    "type": 3,
    "vote_id": 7523
}