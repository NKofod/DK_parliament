{
    "area": "Skatteministeriet",
    "period": 153,
    "resume": "Lovforslaget handler om at indføre to defensive foranstaltninger mod landene på EU’s liste over ikke-samarbejdsvillige skattejurisdiktioner (sortlisten).\n\nFor det første skal der ske en nægtelse af fradrag for visse betalinger, så personer og selskaber m.v. som udgangspunkt ikke skal kunne fradrage betalinger til interesseforbundne modtagere i lande på sortlisten, ligesom sådanne betalinger heller ikke på anden måde skal kunne indgå ved opgørelsen af den skattepligtige indkomst.\n\nFor det andet skal der ske en skærpelse af udbyttebeskatningen, så personer og selskaber, der er hjemmehørende i lande på sortlisten, og som modtager udbytte af hovedaktionæraktier, datterselskabsaktier eller koncernselskabsaktier, som udgangspunkt skal betale en endelig bruttoskat på 44 pct. af sådanne udbytter, der betales ved indeholdelse.\n\nLovforslaget udmønter Rådet for Den Europæiske Unions beslutning fra december 2019 om, at alle medlemsstater med virkning fra og med 2021 skal indføre mindst et af fire mulige tiltag om defensive foranstaltninger i national ret mod lande på EU’s sortliste.\n\nLovforslaget er omfattet af de fælles ikrafttrædelsesdatoer, hvorfor det foreslås, at loven træder i kraft den 1. juli 2021.\n\nVed ændringsforslag udgik Barbados af listen over lande, der berøres af de foreslåede defensive foranstaltninger, mens Dominica blev optaget på listen.\n",
    "sagid": 86883,
    "sponsors": [
        {
            "actor_id": 220,
            "administration": true,
            "name": "Morten Bødskov",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af ligningsloven, kildeskatteloven og selskabsskatteloven. (Fastsættelse af defensive foranstaltninger mod lande på EU-listen over ikkesamarbejdsvillige skattejurisdiktioner).",
    "type": 3,
    "vote_id": 8056
}