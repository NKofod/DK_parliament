{
    "area": "Ministeriet for Børn, Undervisning og Ligestilling",
    "period": 144,
    "resume": "Lovforslaget udmønter regeringens aftale om styrkede gymnasiale uddannelser, som blev indgået med Socialdemokratiet, Dansk Folkeparti, Liberal Alliance, Radikale Venstre, Socialistisk Folkeparti og Det Konservative Folkeparti den 3. juni 2016.\n\nLovforslaget samler de tre gymnasiale love om uddannelser til henholdsvis højere handelseksamen (hhx) og højere teknisk eksamen (htx), studentereksamen (stx) og højere forberedelseseksamen (hf-loven) i lov om de gymnasiale uddannelser. Uddannelserne får også samme formålsbestemmelse, hvilket understreger, at der er tale om ligeværdige uddannelser med samme overordnede formål om at forberede elever til videregående uddannelser og være almendannede. \n\nDerudover implementerer lovforslaget bl.a. skærpede adgangsforudsætninger for optagelse på de gymnasiale uddannelser, kortere grundforløb på de 3-årige gymnasiale uddannelser og en moderne hf-uddannelse. \n\nLoven skal træde i kraft den 1. januar 2017.\n",
    "sagid": 70697,
    "sponsors": [
        {
            "actor_id": 163,
            "administration": true,
            "name": "Ellen Trane Nørby",
            "party": "Venstre"
        }
    ],
    "statusid": 11,
    "title": "Forslag til lov om de gymnasiale uddannelser.",
    "type": 3,
    "vote_id": 3358
}