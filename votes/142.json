{
    "area": "Skatteministeriet",
    "period": 32,
    "resume": "Loven indeholder følgende ændringer af momsloven: \n- Ændring af leveringsstedet (beskatningsstedet) for elektroniske ydelser, teleydelser og radio- og tv-spredningstjenester solgt til private i EU-lande, hvor salgsvirksomheden ikke er etableret. Samtidig etableres en one stop shop-ordning, hvor sælgeren i sit eget land kan angive og betale momsen for salget til alle de lande, hvor virksomheden har kunder, men ikke er etableret. Ændringerne, som medfører forbrugslandsbeskatning for disse ydelser, er en gennemførelse af allerede vedtagne EU-regler. \n- Udvidelse af definitionen af investeringsgoder til at omfatte f.eks. it-ydelser. Ændringen imødegår et konstateret misbrug af momsreglerne. \n- Ophævelse af den gældende forenklede momsordning for udenlandsk indregistrerede turistbusser. Ændringen imødegår et konstateret misbrug af momsreglerne og skaber ens forhold for danske og udenlandske turistvognmænd ved kørsel her i landet. \n- Tilpasninger til EU-reglerne og andre, mindre justeringer og rettelser, herunder en ophævelse af omvendt betalingspligt på bro- og tunnelbilletter. \n\nLoven skønnes samlet set at medføre et varigt merprovenu efter tilbageløb og adfærd på 75 mio. kr. (2014-niveau).\n",
    "sagid": 633,
    "sponsors": [
        {
            "actor_id": 116,
            "administration": true,
            "name": "Morten Østergaard",
            "party": "Radikale Venstre"
        }
    ],
    "statusid": 11,
    "title": "Forslag til lov om ændring af momsloven og forskellige andre love. (Ændring af leveringsstedet for elektroniske ydelser, teleydelser og radio- og tv-spredningstjenester solgt til private, one stop shop-ordning, udvidelse af definitionen af investeringsgoder, ophævelse af ordningen for udenlandsk indregistrerede turistbusser m.v.).",
    "type": 3,
    "vote_id": 142
}