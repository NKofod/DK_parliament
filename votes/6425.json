{
    "area": "Undervisningsministeriet",
    "period": 146,
    "resume": "Lovforslaget er fremsat som et led i opfølgningen på en evaluering af eux fra marts 2017. De politiske partier bag aftalen om bedre og mere attraktive erhvervsuddannelser (Socialdemokratiet, Dansk Folkeparti, Venstre, Liberal Alliance, Radikale Venstre, Socialistisk Folkeparti og Det Konservative Folkeparti) er enige om at gennemføre de ændringer, som fremgår af lovforslaget. \n\nFormålet med lovforslaget er bl.a. at øge sammenhængen og synergien i det enkelte eux-forløb mellem erhvervsfag og gymnasiale fag og at sikre eleverne øget undervisningstid med lærertilstedeværelse i de gymnasiale fag. \n\nMed lovforslaget indføres et erhvervsområde og et erhvervsområdeprojekt i eux-forløb. Begreberne undervisningstid og fordybelsestid indføres også i eux-forløb, ligesom at undervisningstiden øges til ca. 1.675 timer, og at der i undervisningstiden vil indgå en pulje på 80 timer for den enkelte elev. Ligeledes får undervisningsministeren mulighed for at fastsætte regler om skolernes løbende evaluering af elevernes faglige udbytte af undervisningen, og der bliver krav om, at skolerne skal udarbejde en studieplan for undervisningen i de gymnasiale fag m.v. Endelig bliver prøve i skriftlig dansk på A-niveau obligatorisk. \n\nLoven træder i kraft den 1. august 2018.\n",
    "sagid": 74562,
    "sponsors": [
        {
            "actor_id": 73,
            "administration": true,
            "name": "Merete Riisager",
            "party": "Liberal Alliance"
        }
    ],
    "statusid": 11,
    "title": "Forslag til lov om ændring af lov om erhvervsfaglig studentereksamen i forbindelse med erhvervsuddannelse (eux) m.v. (Indførelse af erhvervsområde, erhvervsområdeprojekt, undervisningstid, fordybelsestid m.v.).",
    "type": 3,
    "vote_id": 6425
}