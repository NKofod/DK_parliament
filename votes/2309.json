{
    "area": "Uddannelses- og Forskningsministeriet",
    "period": 35,
    "resume": "Loven er en opfølgning på vækstpakkeaftalen af 2. juli 2014 mellem regeringen (Socialdemokratiet og Radikale Venstre), Venstre, Dansk Folkeparti, Socialistisk Folkeparti, Enhedslisten og Det Konservative Folkeparti vedrørende initiativ nr. 79, hvis mål er at skabe et nemt digitalt overblik over uddannelsesvalg for den enkelte borger, herunder både information om kvalitet og relevans og i den forbindelse oplysninger om beskæftigelsesmuligheder. \n\nDer skal indsamles personoplysninger om alle studerende på alle uddannelser, hvoraf det fremgår, hvordan de studerende vurderer kvaliteten og relevansen af undervisningen, herunder også relevansen i forhold til beskæftigelsesmuligheder. \n\nDerudover udvides den statslige selvforsikring til også at dække ikkeansatte gæsteforskere på de danske uddannelsesinstitutioner. Endelig får ministeren bemyndigelse til at kræve oversættelse af eksamenspapirer ved ansøgning om optagelse på en videregående uddannelse. \n\nMinisteren fremsatte fire ændringsforslag til lovforslaget, som giver universiteterne mulighed for at udbyde enkeltfag fra en bacheloruddannelse med henblik på at opfylde adgangskrav til en kandidatuddannelse. Ændringsforslagene blev vedtaget.",
    "sagid": 21428,
    "sponsors": [
        {
            "actor_id": 100,
            "administration": true,
            "name": "Sofie Carsten Nielsen",
            "party": "Radikale Venstre"
        }
    ],
    "statusid": 11,
    "title": "Forslag til lov om ændring af universitetsloven og forskellige andre love. (Gennemsigtighed i valg af uddannelse, forsikring af gæsteforskere, krav til oversættelse af eksamensbeviser og midlertidig overgangsordning om supplering mellem bacheloruddannelse og kandidatuddannelse).",
    "type": 3,
    "vote_id": 2309
}