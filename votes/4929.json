{
    "area": "Skatteministeriet",
    "period": 23,
    "resume": "Formålet med loven er, at en protokol om ændring af den dansk-amerikanske dobbeltbeskatningsoverenskomst gennemføres som dansk lov.\nProtokollen opdaterer dobbeltbeskatningsoverenskomsten fra 1999 i overensstemmelse med senere udvikling. Ændringerne angår især overenskomstens artikel om udbytte og artikel om begrænsning af overenskomstfordele.\nEfter dansk ønske ændres overenskomstens artikel om udbytte, som et selskab i den ene stat modtager fra et selskab i den anden stat. Ændringen medfører, at et dansk moderselskab i fremtiden kan modtage udbytte fra dets amerikanske datterselskab uden at betale amerikansk udbytteskat, når det danske selskab ejer aktier i det amerikanske selskab med mindst 80 pct. af stemmerettighederne i dette selskab. Hidtil havde USA opkrævet en skat på 5 pct. af bruttobeløbet af udbyttet i overensstemmelse med den gældende overenskomst.\nEfter amerikansk ønske ændres overenskomstens artikel om begrænsning af overenskomstfordele. Artiklen skal sikre, at personer og selskaber i tredjelande - især lande uden en dobbeltbeskatningsoverenskomst med USA - som modtager indtægter fra USA, ikke kan få fordele efter den dansk-amerikanske overenskomst ved at modtage indtægterne gennem et dansk selskab.\nLoven skønnes ikke at have nævneværdige administrative eller provenumæssige virkninger.",
    "sagid": 44488,
    "sponsors": [
        {
            "actor_id": 271,
            "administration": true,
            "name": "Kristian Jensen",
            "party": "Venstre"
        }
    ],
    "statusid": 11,
    "title": "Forslag til lov om indgåelse af protokol om ændring af dobbeltbeskatningsoverenskomsten mellem Danmark og Amerikas Forenede Stater.",
    "type": 3,
    "vote_id": 4929
}