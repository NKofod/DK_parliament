{
    "area": "Social- og Ældreministeriet",
    "period": 153,
    "resume": "Formålet med lovforslaget er at styrke tilsynet med ældreplejen og samtidig sætte ind med en opfølgnings- og læringsindsats, så det sikres, at der rettes op på fejl og mangler, og at kvaliteten i ældreplejen dermed løftes. \n\nDet foreslås at videreføre den 4-årige forsøgsordning, hvor Styrelsen for Patientsikkerhed i perioden fra 1. juli 2018 til 31. december 2021 fører et risikobaseret tilsyn med den social- og plejefaglige indsats på plejecentre, midlertidige pladser og hjemmeplejeenheder. Ligeledes foreslås det, at Styrelsen for Patientsikkerheds Ældretilsyn videreføres uændret for perioden 2022-2024.\n\nDesuden ønskes der indført en forpligtelse til, at de registreringspligtige plejeenheder, som modtager et påbud fra Styrelsens for Patientsikkerheds Ældretilsyn vedrørende den social- og plejefaglige indsats eller påbud om midlertidigt at indstille driften af den social- og plejefaglige indsats helt eller delvist, skal tage imod et obligatorisk opfølgnings- og læringsforløb fra et udgående rejsehold under Videnscenter for værdig ældrepleje i Sundhedsstyrelsen.\n\nDet foreslås, at loven træder i kraft den 1. juli 2021. \n",
    "sagid": 87299,
    "sponsors": [
        {
            "actor_id": 38,
            "administration": true,
            "name": "Astrid Krag",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om social service. (Videreførelse af Styrelsen for Patientsikkerheds Ældretilsyn og indførelse af obligatorisk opfølgnings- og læringsforløb efter påbud fra Styrelsen for Patientsikkerheds Ældretilsyn).",
    "type": 3,
    "vote_id": 8095
}