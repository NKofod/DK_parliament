{
    "area": "Skatteministeriet",
    "period": 28,
    "resume": "Regeringen (Venstre og Det Konservative Folkeparti) og Dansk Folkeparti aftalte under kommuneforhandlingerne 2010, at der skulle udarbejdes en model for, at mindre krav såsom p-bøder, DSB-bøder, licens m.v. kunne inddrives med et mindre månedligt beløb uafhængigt af inddrivelsen af andre restancer. Loven giver skatteministeren bemyndigelse til at gennemføre dette.\n\nLoven gør det også muligt for den myndighed, som skal inddrive restancen, at videregive oplysning til et kreditoplysningsbureau om en virksomheds restance for kravtyper, hvor der kan fastsættes særskilt lønindeholdelse. \n\nDernæst medfører loven, at restancer vedrørende betaling for dag- og klubtilbud samt skolefritidsordninger, hvor kommunerne er \"tvangskreditorer\" som følge af børnepasningspligten, nedbringes i højere grad end tidligere. \n\nDesuden justeres den hidtidige dækningsrækkefølge for lønindeholdelser, således at der kan ske dækning af underholdsbidragsrestancer forud for skattekrav.\n\nLoven udmønter elementer i regeringens og Dansk Folkepartis aftale om kommunernes økonomi for 2011, skatteministerens handleplan på inddrivelsesområdet, offentliggjort den 24. september 2010, og forslag til effektivisering af inddrivelsesopgaven.",
    "sagid": 14552,
    "sponsors": [
        {
            "actor_id": 206,
            "administration": true,
            "name": "Troels Lund Poulsen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om fremgangsmåden ved inddrivelse af skatter og afgifter m.v., lov om inddrivelse af gæld til det offentlige, lov om en børne- og ungeydelse og lov om Det Fælles Lønindeholdelsesregister. (Effektivisering af inddrivelsen af gæld til det offentlige).",
    "type": 3,
    "vote_id": 1540
}