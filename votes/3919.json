{
    "area": "Udenrigsministeriet",
    "period": 146,
    "resume": "Med folketingsbeslutningen anmoder regeringen om Folketingets samtykke til, at danske militære bidrag kan stilles til rådighed for NATOs maritime Operation Sea Guardian i Middelhavet. Operation Sea Guardian erstattede i oktober 2016 NATOs hidtidige antiterroroperation i Middelhavet, Operation Active Endeavour, som Danmark tidligere har bidraget militært til. \n\nOperation Sea Guardian udfører foreløbig de samme opgaver i Middelhavet, som gjorde sig gældende for Operation Active Endeavour: \n- Opbygning og vedligeholdelse af NATOs maritime situations- og trusselsbillede i Middelhavet. \n- Bekæmpelse af maritim terror i Middelhavet, bl.a. gennem overvågning og bording af skibe. \n- Regional kapacitetsopbygning, bl.a. i form af træning af maritime specialoperationsstyrker i regionen. \n\nIndledningsvis vil det danske bidrag til Operation Sea Guardian bestå af det skibsbidrag, der er tilmeldt som kommandoskib til NATOs Stående Flådestyrkes Fregatgruppe 1 (SNMG 1) i 2018, såfremt SNMG 1 efter konkret anmodning fra NATO indsættes i Operation Sea Guardian. Bidraget omfatter foruden en skibsplatform en kommandostab, en helikopter og en maritim indsatsenhed (militærpoliti og maritime specialoperationsstyrker) på op til ca. 180 personer.",
    "sagid": 74900,
    "sponsors": [
        {
            "actor_id": 148,
            "administration": true,
            "name": "Anders Samuelsen",
            "party": "Liberal Alliance"
        }
    ],
    "statusid": 10,
    "title": "Forslag til folketingsbeslutning om danske militære bidrag til NATOs maritime Operation Sea Guardian i Middelhavet.",
    "type": 5,
    "vote_id": 3919
}