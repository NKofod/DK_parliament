{
    "area": "Erhvervsministeriet",
    "period": 146,
    "resume": "Lovforslaget medfører, at personer kan opnå adressebeskyttelse i CVR ved at registrere navne- og adressebeskyttelse i Det Centrale Personregister (CPR). Beskyttelsen vil gælde i CVR i samme periode som i CPR. Beskyttede adresser vil fortsat blive registreret i CVR, og offentlige myndigheder vil fortsat kunne få adgang hertil. Private brugere, der kan dokumentere et forfaldent krav eller anden retlig interesse, vil kunne få en beskyttet adresse udleveret hos en kommune mod betaling af et gebyr på op til 75 kr. Ifølge forslaget fastsætter Erhvervsstyrelsen regler, der sikrer, at også personer uden et CPR-nummer, f.eks. en udlænding, der registrerer sig som direktør i et dansk selskab, kan få adressebeskyttelse i CVR. \n\nLovforslaget indebærer også, at ikkebeskyttede privatadresser fremover kun opdateres og offentliggøres i 3 år, efter en person sidst har været knyttet til en virksomhed i CVR. \n\nLovforslaget indeholder herudover bl.a. en ændring af reglerne om reklamebeskyttelse med henblik på at gøre det lettere at aftage og videredistribuere cvr-data om reklamebeskyttede virksomheder og en bemyndigelse til, at Erhvervsstyrelsen kan indgå aftale med skattemyndighederne om at offentliggøre oplysninger fra indkomstregisteret om antal ansatte i CVR. \n\nHerudover indeholder forslaget en række ændringer af cvr-loven samt af revisorloven og restaurationsloven. \n\nLoven træder i kraft den 1. januar 2018.\n",
    "sagid": 74165,
    "sponsors": [
        {
            "actor_id": 83,
            "administration": true,
            "name": "Brian Mikkelsen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af lov om Det Centrale Virksomhedsregister og forskellige andre love. (Ændring af reglerne om offentliggørelse af privatadresser i CVR m.v.).",
    "type": 3,
    "vote_id": 3845
}