{
    "area": "Transport-, Bygnings- og Boligministeriet",
    "period": 148,
    "resume": "Baggrunden for forslaget er et behov for at indrette erhvervshavnen i Københavns Ydre Nordhavn, så der fremadrettet kan ske en mere fleksibel udnyttelse af erhvervshavnen og kajstrækningerne. Den nugældende lov fastsætter meget detaljerede regler for arealernes anvendelse, hvorfor der ikke kan ske ændringer uden Folketingets samtykke. \n\nMed forslaget ønskes at imødekomme den store efterspørgsel fra markedet for krydstogtskibe, så det er muligt at benytte det fulde kajareal på Oceankaj og at etablere en fjerde krydstogtterminal nord for de eksisterende terminaler på Oceankaj. \n\nI forbindelse med Folketingets behandling af lovforslaget blev vedtaget et ændringsforslag, hvorefter ministeren bemyndiges til at fastsætte regler, som sikrer, at krydstogtterminalen, der etableres i erhvervshavnen, forberedes til at kunne levere landstrøm.\n\nForslaget skal desuden gøre det muligt at slå to områder sammen, så opfyldningen fremadrettet kommer til at bestå af to områder: et område til erhvervshavn og et område til maritime og rekreative formål. Derudover foreslås det, at arealet til erhvervshavn reduceres, men arealet til maritime og rekreative formål øges, ligesom anvendelsesmulighederne for dette område udvides. \n\nDet foreslås, at loven træder i kraft den 1. januar 2019.",
    "sagid": 77261,
    "sponsors": [
        {
            "actor_id": 99,
            "administration": true,
            "name": "Ole Birk Olesen",
            "party": "Liberal Alliance"
        }
    ],
    "statusid": 11,
    "title": "Forslag til lov om ændring af lov om Metroselskabet I/S og Udviklingsselskabet By & Havn I/S. (Ny arealinddeling og arealanvendelse i Københavns Ydre Nordhavn).",
    "type": 3,
    "vote_id": 6735
}