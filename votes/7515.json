{
    "area": "Forsvarsministeriet",
    "period": 153,
    "resume": "Lovforslaget drejer sig om at implementere Europa-Parlamentets og Rådets direktiv 2018/1972/EU om oprettelse af en fælleseuropæisk kodeks for elektronisk kommunikation (EU's telekodeks) på Forsvarsministeriets område, for så vidt angår direktivets krav til sikkerhed i net og tjenester.\n\nEU's telekodeks udvider bl.a. kredsen af forpligtede i relation til sikkerheden i net og tjenester. Fremover rettes kravene således ikke blot mod teleudbydere i traditionel forstand, men også mod udbydere af internetbaserede kommunikationstjenester, der ikke anvender numre til dirigering af opkald, beskeder, mails eller lignende.\n\nForslaget indebærer på den baggrund, at der foreslås krav om sikkerhed i net og tjenester til denne nye kategori af udbydere af digitale, internetbaserede tjenester - i lovforslaget kaldet udbydere af NUIK-tjenester. Herudover videreføres lovens eksisterende informationssikkerhedskrav og underretningspligter med visse justeringer og tilføjelser.\n\nLovforslaget skal ses i sammenhæng med det samtidige lovforslag L 42 fra klima-, energi- og forsyningsministeren, der har det overordnede ressortansvar for EU's telekodeks.",
    "sagid": 84968,
    "sponsors": [
        {
            "actor_id": 118,
            "administration": true,
            "name": "Trine Bramsen",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om net- og informationssikkerhed. (Implementering af direktivet om oprettelse af en europæisk kodeks for elektronisk kommunikation, for så vidt angår sikkerhed i net og tjenester).",
    "type": 3,
    "vote_id": 7515
}