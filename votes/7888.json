{
    "area": "Skatteministeriet",
    "period": 153,
    "resume": "Lovforslaget udmønter dele af aftalen om en grøn skattereform, der er indgået  den 8. december 2020 mellem regeringen (Socialdemokratiet) og Venstre, Radikale Venstre, Socialistisk Folkeparti og Det Konservative Folkeparti.\n\nDer foreslås en række skatte- og afgiftslettelser, som allerede nu vil kompensere for grønne afgifter, der vil blive indført i årene fremover. \n\nDet foreslås for det første at forhøje grænsen for, hvornår driftsmidler (maskiner, inventar m.v.) kan straksafskrives. \n\nFor det andet foreslås et investeringsvindue med øget afskrivningsret. \n\nFor det tredje foreslås det at forlænge det forhøjede fradrag for udgifter til forsøgs- og forskningsvirksomhed, så virksomhederne også i 2022 kan fratrække 130 pct. af udgifterne.\n\nFor det fjerde foreslås det at forlænge bundfradraget i grundlaget for virksomheders betaling af svovlafgift for kul og koks m.v. til og med 2025. Forslaget forudsætter en dialog med Europa-Kommissionen om initiativets forenelighed med statsstøttereglerne.\n\nLovforslaget afviger fra de fælles ikrafttrædelsesdatoer. Det skyldes, at forslagene om straksafskrivning og investeringsvinduet allerede foreslås at gælde for aktiver, der erhverves fra den 23. november 2020.\n",
    "sagid": 87300,
    "sponsors": [
        {
            "actor_id": 220,
            "administration": true,
            "name": "Morten Bødskov",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af afskrivningsloven, ligningsloven, pensionsafkastbeskatningsloven og lov om afgift af svovl. (Forhøjelse af grænsen for straksafskrivning m.v., midlertidig forhøjelse af afskrivningsgrundlaget for nye driftsmidler, forlængelse af den midlertidige forhøjelse af fradrag for udgifter til forsøgs- og forskningsvirksomhed og forlængelse af bundfradrag i svovlafgiften).",
    "type": 3,
    "vote_id": 7888
}