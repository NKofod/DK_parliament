{
    "area": "Undervisningsministeriet",
    "period": 148,
    "resume": "Ved lov nr. 706 af 8. juni 2017 blev anden del af trepartsaftalen af 19. august 2016 mellem den daværende regering (Venstre) og arbejdsmarkedets parter, »Trepartsaftale om tilstrækkelig og kvalificeret arbejdskraft i hele Danmark og praktikpladser«, udmøntet ved lov. Med lovændringen blev det praktikpladsafhængige AUB-bidrag indført. Her belønnes de virksomheder, der bidrager til at uddanne erhvervsuddannet arbejdskraft, mens de virksomheder, der ikke i tilstrækkelig grad bidrager til at uddanne erhvervsuddannet arbejdskraft, omvendt pålægges et større ansvar for den samlede finansiering i Arbejdsgivernes Uddannelsesbidrag.\n\nDe årlige modelparametre for de enkelte erhvervsuddannelser er fastsat i bilag 1 til lov om Arbejdsgivernes Uddannelsesbidrag. Med dette lovforslag lægges der op til at ændre bilag 1 med sigte på at fastlægge modelparametrene for 2019.\n\nVed lov nr. 1693 af 26. december 2017 blev det aktivitetsafhængige veu-bidrag indført. Efter denne model skal der ske en årlig tilpasning ved lov af arbejdsgivernes indbetalinger, så indbetalingerne svarer til de forventede udgifter til veu-godtgørelse m.v. Det foreslås på denne baggrund, at det aktivitetsafhængige veu-bidrag for 2019 fastsættes til 451 kr. pr. fuldtidsbeskæftiget.\n\nLovforslaget indeholder endvidere en række andre justeringer.\n\nDet foreslås, at loven træder i kraft den 1. januar 2019.",
    "sagid": 77791,
    "sponsors": [
        {
            "actor_id": 73,
            "administration": true,
            "name": "Merete Riisager",
            "party": "Liberal Alliance"
        }
    ],
    "statusid": 11,
    "title": "Forslag til lov om ændring af lov om Arbejdsgivernes Uddannelsesbidrag, lov om erhvervsuddannelser og lov om arbejdsmarkedsuddannelser m.v. (Modelparametre for erhvervsuddannelser til brug for beregning af praktikpladsafhængigt arbejdsgiverbidrag, justering af det aktivitetsafhængige VEU-bidrag, merbidragsfritagelse m.v.).",
    "type": 3,
    "vote_id": 6889
}