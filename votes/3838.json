{
    "area": "Skatteministeriet",
    "period": 146,
    "resume": "Lovforslaget har til formål at indhente Folketingets samtykke til, at regeringen indgår en dobbeltbeskatningsoverenskomst mellem Danmark og Aserbajdsjan. \n\nOverenskomsten indeholder regler for, hvornår Danmark og Aserbajdsjan kan beskatte indkomst, som en person eller et selskab med bopæl i den ene stat modtager fra den anden stat. Ifølge overenskomsten skal bopælsstaten sænke dobbeltbeskatningen, når en indkomst også er blevet beskattet i den stat, hvor selskabet eller personen modtager sin indkomst. \n\nUd over regler i forhold til at undgå dobbeltbeskatning indeholder overenskomsten også regler, der skal forsøge at hindre international skatteunddragelse, og procedurer for et udvidet samarbejde mellem landenes skattemyndigheder. \n\nOverenskomsten blev underskrevet den 17. februar 2017 i Baku. \n\nDet foreslås, at skatteministeren fastsætter tidspunktet for lovens ikrafttræden. Dette sker, når overenskomsten er tiltrådt af både den danske og den aserbajdsjanske regering.",
    "sagid": 74324,
    "sponsors": [
        {
            "actor_id": 24,
            "administration": true,
            "name": "Karsten Lauritzen",
            "party": "Venstre"
        }
    ],
    "statusid": 11,
    "title": "Forslag til lov om indgåelse af dobbeltbeskatningsoverenskomst mellem Danmark og Aserbajdsjan.",
    "type": 3,
    "vote_id": 3838
}