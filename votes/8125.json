{
    "area": "Beskæftigelsesministeriet",
    "period": 153,
    "resume": "Lovforslaget går ud på at tilpasse ATP’s forretningsmodel til en længere periode med forventede lave renter og afkast. Ændringerne kommer på forespørgsel af ATP’s bestyrelse, som ønsker at skabe grundlag for højere realværdisikrede pensioner til medlemmerne.\n\nMed lovforslaget foreslås det, at ATP får mulighed for at øge den investeringsmæssige merrisiko for fremtidige bidragsindbetalinger for op til 25 pct. af det indbetalte garantibidrag, og dels får ATP mulighed for at ændre afdækningsstrategien som vedrører de opsparede midler. Lovforslaget giver dermed ATP et større investeringsmæssigt råderum og dermed mulighed for at investere i aktiver med højere risiko.\n\nMed lovforslaget foreslås det desuden at kodificere den eksisterende praksis, hvorefter ATP kan tildele bonus alene til pensionisterne. Ændringen skal øge muligheden for, at alle pensionerne kan følge med løn- og prisudviklingen, hvilket skal tilstræbes efter ATP-loven. Udbetalingsbonus kan efter lovforslaget kun gennemføres efter en vurdering af ATP’s bestyrelse af, om det er forsvarligt i forhold til ATP’s muligheder for at tilstræbe realværdisikring til alle medlemmer.\n\nDet foreslås, at loven træder i kraft den 1. juli 2021.\n",
    "sagid": 87898,
    "sponsors": [
        {
            "actor_id": 15776,
            "administration": true,
            "name": "Peter Hummelgaard",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om Arbejdsmarkedets Tillægspension. (Udvidelse af bestyrelsens indstillingsret vedrørende tarifgrundlaget m.v.).",
    "type": 3,
    "vote_id": 8125
}