{
    "area": "Justitsministeriet",
    "period": 27,
    "resume": "Loven indeholder tre hovedelementer:\n- Nedsættelse af den kriminelle lavalder fra 15 til 14 år. Det betyder, at de 14-årige behandles efter de samme regler, som gælder for de 15-17-årige. \n- Skærpelse af straffen for medvirken til kriminalitet begået af børn under den kriminelle lavalder. Det betyder, at det i almindelighed skal indgå som en skærpende omstændighed, at gerningsmanden ved f.eks. trusler eller ved at stille redskaber til rådighed har medvirket til en kriminel handling begået af et barn under den kriminelle lavalder. \n- Ændring af bestemmelsen om et særlig lavt strafmaksimum på 8 års fængsel, når gerningsmanden er under 18 år på gerningstidspunktet. Der skal i stedet alene gælde den begrænsning, at personer, der er under 18 år på gerningstidspunktet, ikke kan idømmes livstidsstraf.\n\nRegeringen (Venstre og Det Konservative Folkeparti) fremlagde i oktober 2009 udspillet \"Mere konsekvens, opfølgning og omsorg - en markant styrket indsats mod ungdomskriminalitet.\" Regeringen ønskede at bekæmpe ungdomskriminalitet mere aktivt - både for at sikre samfundet mod vold, tyveri og anden kriminalitet og for at give de unge en hjælpende hånd til en bedre fremtid.\nI udspillet indgik en lang række kriminalpræventive tiltag og en række tiltag, der sigtede mod en mere konsekvent reaktion over for unge, der begår kriminalitet. En stor del af tiltagene bygger på anbefalingerne fra Ungdomskommissionen i betænkning nr. 1508/2009 om indsatsen mod ungdomskriminalitet.",
    "sagid": 19116,
    "sponsors": [
        {
            "actor_id": 149,
            "administration": true,
            "name": "Lars Barfoed",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af straffeloven, retsplejeloven og lov om erstatning fra staten til ofre for forbrydelser. (Ungdomskriminalitet).",
    "type": 3,
    "vote_id": 2155
}