{
    "area": "Justitsministeriet",
    "period": 144,
    "resume": "Formålet med lovforslaget er at indføre mulighed for, at to personer af samme køn, der borgerligt har indgået ægteskab på Færøerne, kan få behandlet deres sag om opløsning af ægteskab her i riget, når ingen af ægtefællerne bor i et land med en lovgivning om ægteskab mellem to personer af samme køn, der svarer til den lovgivning, der vil være gældende for Færøerne, når der i ægteskabslovgivningen er givet mulighed for indgåelse af ægteskab mellem to personer af samme køn.\n\nDer er på Færøerne truffet beslutning om, at det skal være muligt for to personer af samme køn borgerligt at indgå ægteskab. Lagtinget har således vedtaget to rigslovsindstillinger, som har til formål at pålægge rigsmyndighederne at tilvejebringe det lovgivningsmæssige grundlag herfor.\n\nDen ene rigslovsindstilling vedrører de ændringer, som skal foretages af den færøske ægteskabslovgivning, og som hører under Børne- og Socialministeriet. Disse ændringer vil blive foretaget ved kongelig anordning.\n\nDen anden rigslovsindstilling, som hører under Justitsministeriet, vedrører en ændring af den færøske retsplejelov, som skal udvide domstolenes internationale kompetence til at omfatte sager om ægteskab mellem to personer af samme køn. Med lovforslaget foretages de nødvendige ændringer af den færøske retsplejelov.\n\n",
    "sagid": 72009,
    "sponsors": [
        {
            "actor_id": 15784,
            "administration": true,
            "name": "Søren Pape Poulsen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af lov for Færøerne om rettens pleje. (International kompetence i ægteskabssager).",
    "type": 3,
    "vote_id": 3499
}