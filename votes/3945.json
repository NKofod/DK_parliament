{
    "area": "Ministeriet for Børn, Ligestilling, Integration og Sociale Forhold",
    "period": 35,
    "resume": "Lovforslaget er et led i udmøntningen af aftalen af 13. november 2014 om finansloven for 2015 mellem regeringen (Socialdemokraterne og Radikale Venstre), Socialistisk Folkeparti og Enhedslisten. \n\nDet foreslås, at alle udlændinge, der har fået opholdstilladelse i Danmark efter § 7 eller § 8 i udlændingeloven, omfattes af lempeligere regler for optjening af folkepension. Dermed genindføres de regler for flygtninges optjening af ret til folkepension, som gjaldt indtil den 1. januar 2011, og som blev ændret ved lov nr. 1603 af 22. december 2010 om ændring af lov om social pension (Harmonisering af regler om opgørelse af bopælstid for ret til folkepension). \n\nEfter forslaget sidestilles bopælstid i oprindelseslandet med bopæl her i riget ved opgørelse af bopælstid for personer, der har fået opholdstilladelse efter § 7 eller § 8 i udlændingeloven. Det samme gælder andre lande, hvori den pågældende har haft bopæl på et grundlag, der svarer til det, der er nævnt i § 7 i udlændingeloven. Tilsvarende gælder ved opgørelse af mindstebopælstiden på 3 år, jf. § 4 i lov om social pension. \n\nMed forslaget vil reglen for opgørelse af bopælstid for flygtninge gælde både ved tilkendelse af førtidspension og ved tilkendelse af folkepension.\n",
    "sagid": 21520,
    "sponsors": [
        {
            "actor_id": 231,
            "administration": true,
            "name": "Manu Sareen",
            "party": "Radikale Venstre"
        }
    ],
    "statusid": 11,
    "title": "Forslag til lov om ændring af lov om social pension. (Genindførelse af tidligere gældende regler for optjening af ret til folkepension for flygtninge).",
    "type": 3,
    "vote_id": 3945
}