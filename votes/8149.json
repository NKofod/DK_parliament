{
    "area": "Udenrigsministeriet",
    "period": 153,
    "resume": "Med folketingsbeslutningen fik regeringen Folketingets samtykke til, at danske militære bidrag indsættes til pirateribekæmpelse i Guineabugten.\n\nI 2020 fandt omkring 40 pct. af alle rapporterede piratangreb på verdensplan sted i Guineabugten. Endvidere fandt op mod 95 pct. af alle kidnapninger til søs i 2020 sted i Guineabugten.\n\nDet danske militære bidrag vil bestå af et fregatbidrag med tilhørende Seahawkhelikopter og en maritim indsatsstyrke, stabs- eller forbindelsesofficerer og indsættelse af den danske cyberkapacitet.\n\nFregatbidraget med tilhørende helikopter og maritim indsatsstyrke vil have en samlet besætning på op til ca. 175 personer. Den maritime indsatsstyrke udgør op til ca. 25 personer, hvori der bl.a. vil indgå specialoperationsstyrker og personel fra Militærpolitiet og Søværnets Dykkertjeneste. Den nøjagtige størrelse og sammensætning af den maritime indsatsstyrke vil kunne variere over tid, idet der kan være behov for periodevis udsendelse af op til yderligere 15 personer til eventuelle højrisikoopgaver.\n\nFregatbidraget indsættes i Guineabugten i 5 måneder i perioden fra omkring november 2021. Derudover vil der kunne indsættes op til ca. fem stabs- eller forbindelsesofficerer før, under og efter fregatbidraget.",
    "sagid": 88135,
    "sponsors": [
        {
            "actor_id": 235,
            "administration": true,
            "name": "Jeppe Kofod",
            "party": "Socialdemokratiet"
        }
    ],
    "statusid": 39,
    "title": "Forslag til folketingsbeslutning om danske militære bidrag til Guineabugten.",
    "type": 5,
    "vote_id": 8149
}