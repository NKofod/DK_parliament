{
    "area": "Undervisningsministeriet",
    "period": 21,
    "resume": "Loven gør det til et krav for skolerne at udarbejde slutmål, delmål og undervisningsplaner, at tilpasse undervisningen til den enkelte elev, at foretage løbende evaluering og at kontakte elevens hjem. Loven udvider endvidere skolens forpligtelse til at forberede eleverne til at leve i et samfund med frihed og folkestyre. Loven skærper kravet om tilsynet med skolen, herunder at tilsynet skal foretages af både forældrene, de forældrevalgte tilsynsførende og undervisningsministeren. Loven stiller krav til danskkundskaber hos skolens lærere, bestyrelsesmedlemmer og tilsynsførende.\nEndelig stadfæster loven skolens grundlæggende frihed til at give en undervisning, der er i overensstemmelse med skolens egen overbevisning, at tilrettelægge undervisningen i overensstemmelse med denne overbevisning samt afgøre, hvilke elever der skal gå på skolen. \n\nBaggrund:\n\nLovforslaget var med mindre ændringer en genfremsættelse af lovforslag nr. L 154 fra folketingsåret 2004-05 (1. samling). \nLovforslaget var et led i regeringens bestræbelser på at sikre et højt fagligt niveau i grundskolen og dermed give alle børn et fagligt fundament for fortsat uddannelse og beskæftigelse. Samtidig var lovforslaget en opfølgning på regeringens strategi for bedre integration.",
    "sagid": 31151,
    "sponsors": [
        {
            "actor_id": 129,
            "administration": true,
            "name": "Bertel Haarder",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om friskoler og private grundskoler m.v. (Skolernes frihed, mål for undervisningen, krav til bestyrelsesmedlemmer, lærere og tilsynsførende, herunder om danskkundskaber, samt tilsyn m.v.).",
    "type": 3,
    "vote_id": 5922
}