{
    "area": "Ministeriet for Børn, Undervisning og Ligestilling",
    "period": 144,
    "resume": "Lovforslaget er en udmøntning af finanslovsaftalen for 2017 mellem regeringen (Venstre), Dansk Folkeparti, Liberal Alliance og Det Konservative Folkeparti. \n\nMed lovforslaget foreslås det at begrænse antallet af uger, hvormed en efterskoleelev kan udløse statstilskud til skolen og modtage statslig elevstøtte til nedsættelse af elevbetalingen, til 42 uger. \n\nEfterskoler kan stadig tilrettelæge kurser med længere varighed end 42 uger, men den del af kurset, der er ud over de 42 uger, vil ikke indgå i skolens tilskudsberegning. \n\nLoven skal træde i kraft den 1. januar 2017.",
    "sagid": 70869,
    "sponsors": [
        {
            "actor_id": 163,
            "administration": true,
            "name": "Ellen Trane Nørby",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om efterskoler og frie fagskoler. (Øvre grænse for kursusuger i årselevberegning m.v.).",
    "type": 3,
    "vote_id": 3330
}