{
    "area": "Finansministeriet",
    "period": 144,
    "resume": "Lovforslaget er en opfølgning, for så vidt angår ministres forhold, på Veder­lags­kommissionens anbefalinger i overensstemmelse med den stemmeaftale, som den daværende regering (Venstre) den 3. oktober 2016 indgik med Socialdemokratiet, Liberal Alliance, Radikale Venstre og Det Konservative Folkeparti om ændring af fuldtidspolitikeres vederlæggelse. \n\nLovforslaget indebærer en ændret regulering af ministervederlag og -eftervederlag i takt med lønudviklingen i den offentlige sektor, ændring af mindsteperioden for ministereftervederlag fra 18 måneder til 6 måneder og ændring af pensionsalderen, sådan at ministerpension optjent ved funktion som minister i tiden efter lovens ikrafttræden først kan udbetales ved folkepensionsalderen.\n\nLovforslaget indebærer endvidere, at der indsættes bestemmelser i lov om vederlag og pension m.v. for ministre om boliggodtgørelse m.v. til ministre, som ikke er medlemmer af Folketinget, og som derfor ikke kan tilbydes en bolig af Folketinget. Boliggodtgørelse m.v. for ministre har hidtil været reguleret ved en henvisning til lov om valg til Folketinget.\n\nEndelig indebærer lovforslaget, at finansministeren bemyndiges til at fastsætte nærmere regler om administration af boliggodtgørelse m.v. og om administration af ministres eftervederlag.\n",
    "sagid": 71344,
    "sponsors": [
        {
            "actor_id": 271,
            "administration": true,
            "name": "Kristian Jensen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om vederlag og pension m.v. for ministre. (Ændring af ministres vederlæggelse og pensionsforhold som opfølgning på Vederlagskommissionens anbefalinger m.v.).",
    "type": 3,
    "vote_id": 3455
}