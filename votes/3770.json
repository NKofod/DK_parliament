{
    "area": "Børne- og Socialministeriet",
    "period": 146,
    "resume": "Formålet med lovforslaget er bl.a. at ændre reglerne om udvidet lån til betaling af handicapbil, således at det præciseres, at der skal foretages en samlet vurdering af, hvilken handicapbil der er den billigst egnede til at opfylde borgerens behov.\n\nLovforslaget har herudover til formål at forenkle reglerne om indgåelse af rammeaftaler på det sociale område og det almene ældreboligområde. Forslaget indebærer bl.a., at rammeaftaler fremover kun skal indgås hvert andet år med mulighed for, at det lokalt kan aftales at opdatere hele eller dele af rammeaftalen ved behov. \nLovforslaget har endvidere til formål at give bedre muligheder for at gennemføre forsøg på det sociale område. Med forslaget udvides således kredsen, der kan ansøge om forsøgsgodkendelse, til også at omfatte regionsråd og private tilbud. \n\nLovforslaget indeholder herudover forslag om ændringer i kravene til beslutningsdygtighed for Psykolognævnet og en tydeliggørelse af reglerne for Socialstyrelsens stikprøvekontrol med oplysningerne i Tilbudsportalen.",
    "sagid": 74175,
    "sponsors": [
        {
            "actor_id": 189,
            "administration": true,
            "name": "Mai Mercado",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af lov om social service, lov om almene boliger m.v. og lov om psykologer m.v. (Ændring af reglerne om udvidet lån til betaling af handicapbil, forsøg på det sociale område, stikprøvekontrol af indberetninger til Tilbudsportalen og forenkling af rammeaftalekonceptet samt demensmærkning m.v.).",
    "type": 3,
    "vote_id": 3770
}