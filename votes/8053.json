{
    "area": "Beskæftigelsesministeriet",
    "period": 153,
    "resume": "Med lovforslaget foreslås det, at merindtægter, der kan tilskrives mer- eller overarbejde, som er relateret til covid-19, ikke medregnes ved opgørelsen af indtægtsgrundlaget til brug for beregning af folke-, senior- eller førtidspension. Det foreslås, at ordningen vil omfatte merindtægter, der er udbetalt for perioden fra marts 2020 til og med december 2021, og som udbetales som følge af mer- eller overarbejde, der kan tilskrives covid-19.\n\nDet foreslås desuden, at pensionisten dokumenterer, at ægtefællens/samlevers merindtægter erf covid-19-relateret ved at afgive en tro- og love-erklæring og ved at vedlægge en arbejdsgivererklæring, der dokumenterer, at merindtægterne fra den givne arbejdsplads følger af ekstra arbejde, der kan relateres til covid-19.\n\nLovforslaget skønnes med betydelig usikkerhed at medføre offentlige merudgifter på ca. 61 mio. kr. i 2021 og 59 mio. kr. i 2022 efter skat og tilbageløb.\n\nDet foreslås, at lovforslaget træder i kraft den 27. april 2021.",
    "sagid": 87919,
    "sponsors": [
        {
            "actor_id": 15776,
            "administration": true,
            "name": "Peter Hummelgaard",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om social pension og lov om højeste, mellemste, forhøjet almindelig og almindelig førtidspension m.v. (Ret til at få fratrukket merindtægt som følge af arbejde relateret til covid-19 ved indtægtsregulering af folke-, senior- og førtidspension m.v.).",
    "type": 3,
    "vote_id": 8053
}