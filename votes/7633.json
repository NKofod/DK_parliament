{
    "area": "Skatteministeriet",
    "period": 153,
    "resume": "Med lovforslaget foreslås det at genindføre en afgift på visse varer indeholdende pvc og ftalater.\n\nDet foreslås, at afgiftsgrundlaget begrænses til varer, hvor det vurderes, at mængden af blød pvc og ftalater kan opgøres som standardsats efter varens gennemsnitlige indhold af blød pvc og ftalater. Udgangspunktet er en afgift på 2 kr. pr. kg blød pvc og 7 kr. pr. kg ftalater. Afgiften er således ikke variabel efter det nøjagtige indhold af blød pvc og ftalater i en vare. For enkelte produkter foreslås det, at afgiften bliver udformet som en stykafgift eller arealafgift for at gøre administrationen lettere for de berørte virksomheder og Skatteforvaltningen. Afgiftssatser og beregningsgrundlag fremgår af lovforslagets bilag 2.\n\nDet foreslås, at afgiften pålægges danskproducerede varer, som sælges her i landet, og importerede varer, men at der ikke skal svares afgift ved eksport af afgiftspligtige varer. Det foreslås desuden, at varer, som ikke direkte er omfattet af afgiften, men indeholder mindst 10 pct. afgiftspligtige varer, vil blive pålagt en dækningsafgift.\n\nLovforslaget udmønter dele af aftalen om finansloven for 2020.",
    "sagid": 85354,
    "sponsors": [
        {
            "actor_id": 220,
            "administration": true,
            "name": "Morten Bødskov",
            "party": "Socialdemokratiet"
        }
    ],
    "statusid": 11,
    "title": "Forslag til lov om afgift af polyvinylklorid og ftalater (pvc-afgiftsloven).",
    "type": 3,
    "vote_id": 7633
}