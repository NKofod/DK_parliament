{
    "area": "Skatteministeriet",
    "period": 20,
    "resume": "Loven indebærer, at magasiner, tidsskrifter og lign. - uanset en lav værdi - ikke længere kan importeres momsfrit fra et tredjeland, når de er trykt i Danmark eller et andet EU-land.\n\nBaggrund:\nDet fremgik af lovforslagets bemærkninger, at lovforslaget blev fremsat som et led i regeringens bestræbelser på at fjerne huller i den gældende skatte- og afgiftslovgivning.\nI overensstemmelse med reglerne i Rådets direktiv 77/388/EØF (6. momsdirektiv) og Rådets direktiv 88/331/EØF momsfritog Danmark indførsel fra steder uden for EU af små forsendelser af erhvervsmæssig karakter til en værdi af højst 80 kr. Det var imidlertid blevet konstateret, at en del danske magasinudgivere var begyndt at sælge deres magasiner og tidsskrifter i abonnement til kunder i Danmark fra et tredjeland for at nyde godt af momsfritagelsen. I visse tilfælde blev magasinerne trykt i andre EU-lande, sendt derfra til et land uden for EU for endelig at blive forsendt til Danmark momsfrit under 80-kr.-reglen.\nDet var regeringens opfattelse, at denne udflytning af magasindistributionen var en utilsigtet anvendelse af reglerne foretaget med henblik på at undgå momsbetaling, uanset om trykningen skete i Danmark eller et andet EU-land. Udflytningen skabte desuden konkurrenceproblemer for de magasinudgivere, der foretog distributionen fra Danmark og dermed ikke kunne sælge momsfrit til deres abonnenter.",
    "sagid": 28595,
    "sponsors": [
        {
            "actor_id": 271,
            "administration": true,
            "name": "Kristian Jensen",
            "party": "Venstre"
        }
    ],
    "statusid": 11,
    "title": "Forslag til lov om ændring af momsloven. (Justering af momsreglerne for indførsel af visse magasiner, tidsskrifter m.v.).",
    "type": 3,
    "vote_id": 6051
}