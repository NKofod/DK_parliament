{
    "area": "Klima-, Energi- og Forsyningsministeriet",
    "period": 153,
    "resume": "Lovforslaget implementerer dele af det omarbejdede teledirektiv (2018/1972/EU). Det overordnede sigte med lovforslaget er at øge investeringsincitamenterne, som kan give bedre mulighed for dækning i hele Danmark. \n\nLovforslaget indeholder fire hovedpunkter:\na) Stimulering af investeringsincitamenter for virksomheder i digital infrastruktur gennem øget konkurrence og større forudsigelighed i reguleringen.\nb) En mere harmoniseret forvaltning af radiofrekvenser og højere grad af forudsigelighed i forhold til tildelingen af frekvenstilladelser. \nc) En stærkere forbrugerbeskyttelse, der sikrer gennemsigtighed og understøttelse af forbrugernes valgfrihed.\nd) Fremme af udrulning af digital infrastruktur, herunder lempeligere adgang til at etablere trådløse adgangspunkter med begrænset rækkevidde til brug for f.eks. 5G-net.\n\nLovforslaget er udarbejdet i overensstemmelse med teleforliget fra maj 2018 og understøtter forligets centrale principper om markedsbaseret udrulning og teknologineutralitet (»Aftale om bredbånd og mobil i digital topklasse - Fremtidens telepolitik for hele Danmark« af 17. maj 2018, indgået mellem regeringen (Venstre, Liberal Alliance og Det Konservative Folkeparti), Socialdemokratiet, Dansk Folkeparti, Enhedslisten, Alternativet, Radikale Venstre og Socialistisk Folkeparti).\n",
    "sagid": 84949,
    "sponsors": [
        {
            "actor_id": 167,
            "administration": true,
            "name": "Dan Jørgensen",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om elektroniske kommunikationsnet og -tjenester, lov om radiofrekvenser og forskellige andre love. (Implementering af direktiv om oprettelse af en europæisk kodeks for elektronisk kommunikation (omarbejdning) m.v.).",
    "type": 3,
    "vote_id": 7545
}