{
    "area": "Skatteministeriet",
    "period": 153,
    "resume": "Formålet med lovforslaget er at implementere skatteundgåelsesdirektivets krav til medlemsstaternes CFC-regler (Controlled Foreign Companies), som er værnsregler, der skal hindre flytning af mobil indkomst til lavskattelande.\n\nDet foreslås, at implementere direktivets krav, uden at der ændres på den danske model for CFC-beskatning, hvor reglerne anvendes på alle datterselskaber, uanset hvor de er beliggende.\n\nLovforslaget er en opdateret genfremsættelse af de dele af lovforslag nr. L 48 (folketingsåret 2019-20), der indeholdt forslag om ændringer af CFC-reglerne. I lovforslaget er der således indarbejdet de ændringsforslag skatteministeren ønskede at stille til lovforslag nr. L 48, jf. L 48 - bilag 16 og 21 (folketingsåret 2019-20).\n\nVed ændringsforslag blev der bl.a. indført en partiel substanstest for anden indkomst fra immaterielle\naktiver. I betænkningen fremgår det, at der blandt et flertal er enighed om, at Skatteministeriet senest i andet halvår 2025 skal oversende en redegørelse til Folketingets Skatteudvalg om anvendelsen af og kontrollen med den partielle substanstest.\n",
    "sagid": 85672,
    "sponsors": [
        {
            "actor_id": 220,
            "administration": true,
            "name": "Morten Bødskov",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af selskabsskatteloven og fondsbeskatningsloven. (Implementering af skatteundgåelsesdirektivets minimumskrav til medlemsstaternes CFC-regler).",
    "type": 3,
    "vote_id": 8261
}