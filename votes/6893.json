{
    "area": "Børne- og Socialministeriet",
    "period": 148,
    "resume": "Lovforslaget ændrer grundlæggende ved det eksisterende familieretlige system. Med lovforslaget nedlægges Statsforvaltningen, og der etableres i stedet en ny myndighed, Familieretshuset. Familieretshuset skal indgå i et nyt og sammenhængende familieretligt system sammen med familieretten ud fra hensigten om at skabe samlede og helhedsorienterede forløb for familierne med barnet i centrum. Familieretshuset skal indgå i en ramme med tydelig domstolsinddragelse, hvor indgribende afgørelser træffes af familieretten, og hvor Familieretshusets afgørelser kan indbringes for familieretten til prøvelse. Familieretshuset skal i sagsbehandlingen møde familierne med en helhedsorienteret og konflikthåndterende tilgang og en overordnet målsætning om at styrke forældrenes samarbejde for at understøtte barnets trivsel. I det nye familieretlige system skal hensynet til barnet sættes over alle andre hensyn både i behandlingen af sagen og i afgørelsen, og der etableres en børneenhed i Familieretshuset. \n\nLovforslaget udmønter sammen med L 91, forslag til lov om ændring af forældreansvarsloven, lov om ægteskabs indgåelse og opløsning og forskellige andre love (Ændringer som følge af lov om Familieretshuset og skærpet fokus på beskyttelsen af barnet i sager efter forældreansvarsloven) aftalen om et nyt familieretligt system, som regeringen (Venstre, Det Konservative Folkeparti og Liberal Alliance) og Socialdemokratiet, Dansk Folkeparti, Enhedslisten, Alternativet, Radikale Venstre og Socialistisk Folkeparti indgik den 27. marts 2018.\n\nLoven træder i kraft den 1. april 2019.",
    "sagid": 77711,
    "sponsors": [
        {
            "actor_id": 189,
            "administration": true,
            "name": "Mai Mercado",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om Familieretshuset.",
    "type": 3,
    "vote_id": 6893
}