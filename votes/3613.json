{
    "area": "Sundheds- og Ældreministeriet",
    "period": 144,
    "resume": "Med lovforslaget forlænges det såkaldte økonomiprotokollat for almen praksis, indtil en aftale om fornyelse af overenskomst om almen praksis er trådt i kraft. Herved sikres, at der stadig findes en økonomisk ramme for sektoren efter udløbet af det gældende økonomiprotokollat, og at Regionernes Lønnings- og Takstnævn og Praktiserende Lægers Organisation får tid til at forhandle en aftale på plads.\n\nIfølge forslaget er der alene tale om en forlængelse af økonomiprotokollatet i tidsmæssig henseende, hvorimod der ikke sker indholdsmæssige ændringer af den økonomiske ramme, mekanismerne for modregning i tilfælde af overskridelse af rammen m.v. Forlængelsen af protokollatet ved lov indebærer med andre ord, at de rettigheder og pligter, der følger af det gældende protokollat, som udløber den 31. august 2017, er gældende i forlængelsesperioden. \n\nØkonomiprotokollatet bortfalder, når en aftale om fornyelse af overenskomsten er trådt i kraft, eller når overenskomsten eventuelt er ophørt efter opsigelse fra en af overenskomstens parter.",
    "sagid": 73120,
    "sponsors": [
        {
            "actor_id": 72,
            "administration": true,
            "name": "Karen Ellemann",
            "party": "Venstre"
        }
    ],
    "statusid": 11,
    "title": "Forslag til lov om forlængelse af økonomiprotokollatet for almen praksis.",
    "type": 3,
    "vote_id": 3613
}