{
    "area": "Justitsministeriet",
    "period": 144,
    "resume": "Formålet med lovforslaget er at sætte ind over for utryghedsskabende tiggeri. Forslaget målrettes tiggeri i gågader, ved stationer og i offentlige transportmidler.\n\nDet foreslås, at kravet om forudgående advarsel fra politiet som betingelse for straf afskaffes i disse tilfælde. Det foreslås endvidere, at det ved fastsættelse af straffen kommer til at indgå som en skærpende omstændighed, at tiggeriet er begået i gågader, ved stationer og i offentlige transportmidler.\n\nHerudover foreslås det, at straffen for sådant tiggeri fremover fordobles og gøres ubetinget, hvilket betyder, at udgangspunktet vil blive 14 dages ubetinget fængsel i førstegangstilfælde.\n\nDet foreslås, at loven træder i kraft dagen efter bekendtgørelsen i Lovtidende. \n\nDer blev ved 3. behandling vedtaget et ændringsforslag, der indebærer at tiggeri begået i eller ved supermarkeder også omfattes af lovændringen. Desuden blev der vedtaget et ændringsforslag, der indeholder en udløbsklausul (solnedgangsklausul), således at lovændringen om tiggeri (betleri) automatisk ophæves den 1. juli 2020.    \n",
    "sagid": 73565,
    "sponsors": [
        {
            "actor_id": 15784,
            "administration": true,
            "name": "Søren Pape Poulsen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af straffeloven. (Skærpelse af straffen for utryghedsskabende tiggeri).",
    "type": 3,
    "vote_id": 3731
}