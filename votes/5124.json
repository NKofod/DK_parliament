{
    "area": "Økonomi- og Erhvervsministeriet",
    "period": 23,
    "resume": "Loven opretter Fonden til Markedsføring af Danmark og er en opfølgning på handlingsplanen for offensiv global markedsføring af Danmark. Fonden skal støtte større perspektivrige arrangementer, konferencer og initiativer, der bidrager til at markedsføre Danmark, og dermed styrke kendskabet til Danmarks styrker og værdier. Fonden kan endvidere etablere og deltage i partnerskaber og konsortier, der bidrager til at fremme fondens formål. \nFonden kan eksempelvis støtte markedsføringsaktiviteter i forbindelse med afholdelse af store internationale konferencer, udvikling af nye koncepter for erhvervsfremstød, der kombinerer kultur og erhverv, etablering af et nationalt kompetencenetværk for tiltrækning af konferencer eller en international filmfestival i Danmark. Udgangspunktet er, at der skal være 50 pct. medfinansiering til de projekter m.v., fonden støtter. \nFonden til Markedsføring af Danmark skal ledes af en selvstændig bestyrelse med både privat og statslig deltagelse. Økonomi- og erhvervsministeren stiller sekretariatsbistand til rådighed for fonden.",
    "sagid": 49348,
    "sponsors": [
        {
            "actor_id": 1495,
            "administration": true,
            "name": "Bendt Bendtsen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om Fonden til Markedsføring af Danmark.\n\n",
    "type": 3,
    "vote_id": 5124
}