{
    "area": "Social- og Indenrigsministeriet",
    "period": 139,
    "resume": "Med lovforslaget tydeliggøres reglerne på området. Det sker bl.a. ved at fastsætte regler om voksenansvar og adgangen til at foretage indgreb som led i den daglige omsorg. Desuden lovfæstes adgangen til at fastsætte en husorden, og de eksisterende regler om magtanvendelse og andre indgreb i selvbestemmelsesretten over for anbragte børn og unge videreføres og præciseres. Herudover tydeliggøres adgangen til at anvende rusmiddeltest med samtykke. Det foreslås samtidig at foretage en række udvidelser af adgangen til at anvende magt over for anbragte børn og unge. \n\nLovforslaget udmønter sammen med lovforslag L 163 (Konsekvensændringer som følge af lov om voksenansvar over for anbragte børn og unge m.v.) aftalen »Klare rammer for voksenansvar over for anbragte børn og unge«, som regeringen (Venstre), Socialdemokraterne, Dansk Folkeparti, Liberal Alliance, Alternativet, Radikale Venstre, Socialistisk Folkeparti og Det Konservative Folkeparti indgik i november 2015.\n\nLoven skal træde i kraft den 1. januar 2017.",
    "sagid": 68662,
    "sponsors": [
        {
            "actor_id": 72,
            "administration": true,
            "name": "Karen Ellemann",
            "party": "Venstre"
        }
    ],
    "statusid": 11,
    "title": "Forslag til lov om voksenansvar for anbragte børn og unge.",
    "type": 3,
    "vote_id": 3083
}