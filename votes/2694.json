{
    "area": "Erhvervs- og Vækstministeriet",
    "period": 139,
    "resume": "Med lovforslaget får erhvervs- og vækstministeren bemyndigelse til at fastsætte nærmere regler for størrelsen af det interbankgebyr, som en udbyder må tilbyde eller kræve i forbindelse med at gennemføre en indenlandsk debetkorttransaktion. Det er ifølge lovforslaget hensigten, at erhvervs- og vækstministeren med den nye bemyndigelse vil give mulighed for, at udbydere af betalingstjenester indtil den 9. december 2020 anvender et gennemsnitligt interbankgebyr på højst 0,2 pct. af den gennemsnitlige årlige transaktionsværdi af debetkorttransaktioner inden for hver betalingskortordning. Konkurrence- og Forbrugerstyrelsen tillægges det primære ansvar for at føre tilsyn med forordningens artikel 3-11, og Forbrugerombudsmanden skal føre tilsyn med forordningens artikel 12. Overtrædelse af forordningen kan straffes med bøde. \n\nLovforslaget har til formål at gennemføre de regler, som følger af Europa-Parlamentets og Rådets forordning nr. 2015/751 om interbankgebyrer for kortbaserede betalingstransaktioner, der trådte i kraft den 8. juni 2015. \n\nLoven træder i kraft dagen efter bekendtgørelsen i Lovtidende.\n",
    "sagid": 28071,
    "sponsors": [
        {
            "actor_id": 206,
            "administration": true,
            "name": "Troels Lund Poulsen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om betalingstjenester og elektroniske penge. (Loft over interbankgebyrer, tilsyn med forordningen om interbankgebyrer m.v.).",
    "type": 3,
    "vote_id": 2694
}