{
    "period": 153,
    "resume": "",
    "sagid": 86291,
    "sponsors": [
        {
            "actor_id": 18707,
            "administration": false,
            "name": "Astrid Carøe",
            "party": "Socialistisk Folkeparti"
        },
        {
            "actor_id": 16610,
            "administration": false,
            "name": "Lars Aslan Rasmussen",
            "party": "Socialdemokratiet"
        },
        {
            "actor_id": 18725,
            "administration": false,
            "name": "Samira Nawa",
            "party": "Radikale Venstre"
        },
        {
            "actor_id": 69,
            "administration": false,
            "name": "Pernille Skipper",
            "party": "Enhedslisten"
        }
    ],
    "statusid": 17,
    "title": "Problemerne med sexisme og seksuel chikane er et udbredt og alvorligt problem på det danske arbejdsmarked. Folketinget noterer sig, at en række undersøgelser gør klart, at det særligt er unge kvinder og kvinder i udsatte positioner eller med løs tilknytning til arbejdsmarkedet samt lavtlønsgrupper, der er i særlig risiko for at blive udsat for chikane.\n\nFolketinget noterer sig, at regeringen planlægger en række initiativer, der skal bekæmpe seksuel chikane, herunder indkaldelse til trepartsdrøftelser, hvor der bl.a. skal drøftes såkaldt indirekte objektivt ansvar, så arbejdsgivere kan holdes ansvarlige for chikane, der kunne være undgået med passende forholdsregler, samt en hævelse af godtgørelsesniveauet for ofre. Regeringen skal inddrage Folketinget i arbejdet med initiativerne og resultatet af trepartsdrøftelserne.\n\nFolketinget understreger, at forebyggende og kulturændrende initiativer er nødvendige, hvis problemerne med seksuel chikane skal til livs, og at der er behov for et særligt fokus på brancher med usikre ansættelsesforhold og lavtlønsgrupper.",
    "type": 9,
    "vote_id": 7567
}