{
    "area": "Skatteministeriet",
    "period": 27,
    "resume": "Loven indeholder først og fremmest en række tekniske ændringer af den ny pensionsafkastbeskatningslov, der blev vedtaget af Folketinget i december 2007. Formålet med ændringerne er at gøre reglerne mere håndterbare for pensionsbranchen.  \nBl.a. justeres reglerne i pensionsafkastbeskatningsloven for indeholdelse af pensionsafkastskat for forsikringer uden ret til rentebonus, reglerne om forrentning af overtræk på pensionskonti i forbindelse med afregning af pensionsafkastskatten, reglerne for betaling af pensionsafkastskat i forbindelse med ophævelse af pensionsordninger og reglerne, der regulerer pensionsafkastbeskatningen ved ophør af fuld skattepligt for personer.\nDesuden er der enkelte justeringer af pensionsbeskatningsloven, herunder af overgangsreglerne knyttet til 100.000 kr.'s-loftet for indbetalinger til ratepensioner og ophørende livrenter, der blev gennemført i forårspakke 2.0. Bl.a. sikres selvstændigt erhvervsdrivende mere smidige overgangsregler for indbetalinger, der skete i 2009.   \nEndvidere genindføres hjemmel til, at indeholdt udbytteskat i skattefritagne dødsboer ikke udbetales til boet.\nEndelig sker der en række mindre, tekniske justeringer af forårspakke 2.0.\nHovedparten af ændringerne, herunder ændringer af pensionsafkastbeskatningsloven, har virkning fra og med indkomståret 2010.",
    "sagid": 16844,
    "sponsors": [
        {
            "actor_id": 271,
            "administration": true,
            "name": "Kristian Jensen",
            "party": "Venstre"
        }
    ],
    "statusid": 11,
    "title": "Forslag til lov om ændring af pensionsafkastbeskatningsloven, pensionsbeskatningsloven og forskellige andre love. (Justeringer af pensionsafkastbeskatningsloven og pensionsbeskatningsloven, udbytteskat i skattefritagne dødsboer og tekniske justeringer af forårspakke 2.0).",
    "type": 3,
    "vote_id": 1824
}