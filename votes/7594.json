{
    "area": "Børne- og Undervisningsministeriet",
    "period": 153,
    "resume": "Lovforslaget er en genfremsættelse af lovforslag nr. L 139 (2019-20) med et ændret forslag om ikrafttrædelsesdato.\n\nRegeringen (Socialdemokratiet) blev i november 2019 enige med Det Radikale Venstre, Socialistisk Folkeparti, Enhedslisten og Alternativet om at gennemføre lovgivning, som skal sikre elevers ret til at blive hørt, inden en friskole eller privat grundskole, efterskole, fri fagskole eller et privat gymnasium beslutter at udskrive eleven af skolen. \n\nMed lovforslaget foreslås det, at friskoler, private grundskoler, efterskoler, frie fagskoler og private institutioner for gymnasiale uddannelser, inden skolen træffer beslutning om udskrivning af en elev, skal sikre, at eleven inddrages, så elevens perspektiv og eventuelle synspunkter kan komme til udtryk alt efter elevens alder og modenhed. \n\nDet foreslås videre, at skolens pligt til at inddrage eleven ved samtale, inden skolen træffer en beslutning om udskrivning, ikke gælder, hvis det må antages at være til væsentlig skade for eleven. Med lovforslaget sikres ens rammer for skolerne.\n\nLovforslaget foreslås at træde i kraft den 1. januar 2021.",
    "sagid": 84973,
    "sponsors": [
        {
            "actor_id": 172,
            "administration": true,
            "name": "Pernille Rosenkrantz-Theil",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om friskoler og private grundskoler m.v., lov om efterskoler og frie fagskoler og lov om private institutioner for gymnasiale uddannelser. (Inddragelse af elever i forbindelse med udskrivning).",
    "type": 3,
    "vote_id": 7594
}