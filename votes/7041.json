{
    "area": "Udlændinge- og Integrationsministeriet",
    "period": 148,
    "resume": "Lovforslaget skal ses i sammenhæng med L 139 om kriminalisering af psykisk vold fremsat af justitsministeren den 9. januar 2019. L 139 indfører en selvstændig bestemmelse om psykisk vold i straffeloven. Udlændingelovens bestemmelser om konsekvenserne af kriminalitet for udlændinges ret til ophold i Danmark udvides således med overtrædelser af den nye § 243 i straffeloven. \n\nLovforslaget foreslår en skærpelse af reglerne om udvisning, så udlændinge, der idømmes ubetinget frihedsstraf for overtrædelse af den nye § 243 i straffeloven, kan udvises uanset varigheden af deres ophold i Danmark. Hvis udlændingen har haft lovligt ophold i mindre end 5 år, kan en betinget frihedsstraf føre til udvisning, og hvis det lovlige ophold er kortere end 6 måneder, vil en bøde kunne medføre udvisning.\n\nLovforslaget skærper desuden reglerne om vandelskravet i forbindelse med tidsubegrænset opholdstilladelse, så man fremover udelukkes fra tidsubegrænset opholdstilladelse, hvis man idømmes ubetinget straf af mindst 60 dages fængsel for overtrædelse af straffelovens § 243 om psykisk vold. Tilsvarende vil en udlænding med en straf på mindst 60 dages fængsel som udgangspunkt ikke kunne opnå ægtefællesammenføring. \n\nEndelig skal en frihedsstraf efter straffelovens § 243 føre til en 10-årig karensperiode for ansøgninger om familiesammenføring og au pair-ophold.",
    "sagid": 78676,
    "sponsors": [
        {
            "actor_id": 182,
            "administration": true,
            "name": "Inger Støjberg",
            "party": "Uden for folketingsgrupperne"
        }
    ],
    "statusid": 11,
    "title": "Forslag til lov om ændring af udlændingeloven. (Skærpelser som følge af kriminalisering af psykisk vold).",
    "type": 3,
    "vote_id": 7041
}