{
    "area": "Justitsministeriet",
    "period": 146,
    "resume": "Lovforslaget indeholder en ny hovedlov om pakkerejser, der skal erstatte den gældende pakkerejselov. Hovedpunkterne i lovforslaget i forhold til den gældende pakkerejselov er en udvidelse af pakkerejsebegrebet, således at flere rejser bliver omfattet af loven. Endvidere introduceres en ny type rejser – sammensatte rejsearrangementer – der som udgangspunkt ikke er omfattet af de generelle regler om pakkerejser, men hvor sælgeren af et sådant sammensat rejsearrangement bliver pålagt bl.a. en oplysningsforpligtelse. Hvis sælgeren af et sammensat rejsearrangement ikke overholder sine forpligtelser efter lovforslaget, finder en del af de bestemmelser, der vedrører pakkerejser, tillige anvendelse på det sammensatte rejsearrangement. \n\nLovforslaget gennemfører dele af det nye pakkerejsedirektiv ((EU) 2015/2302 af 25. november 2015 om pakkerejser og sammensatte rejsearrangementer m.v.). \n\nDet foreslås, at loven træder i kraft den 1. juli 2018. Da direktivet skal være gennemført i national \nlovgivning senest den 1. januar 2018, skal lovforslaget vedtages og offentliggøres inden den 1. januar 2018. \n\nLovforslaget skal ses i sammenhæng med lovforslag nr. L 5, forslag til lov om ændring af lov om en rejsegarantifond, fremsat af erhvervsministeren.\n",
    "sagid": 74143,
    "sponsors": [
        {
            "actor_id": 15784,
            "administration": true,
            "name": "Søren Pape Poulsen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om pakkerejser og sammensatte rejsearrangementer.",
    "type": 3,
    "vote_id": 3843
}