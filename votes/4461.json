{
    "area": "Justitsministeriet",
    "period": 25,
    "resume": "Formålet med loven er at forebygge uroligheder og øge sikkerheden for tilskuere og andre tilstedeværende ved bestemte idrætsbegivenheder, bl.a. ved at der kan meddeles en person generel karantæne mod at indfinde sig ved bestemte sportsbegivenheder i hele landet i indtil 2 år. Der kan meddeles karantæne, hvis det er nødvendigt for opretholdelse af ro og orden, hvis der er begrundet mistanke om, at personen har overtrådt en af flere opregnede bestemmelser, og hvis der er bestemte grunde til at antage, at den pågældende ellers på ny vil foretage strafbare handlinger inden for det område, karantænen vil omfatte.\nLoven finder anvendelse ved fodboldlandskampe, alle fodboldkampe med deltagelse af hold fra Superligaen, 1. og 2. division samt internationale kampe i UEFA-regi, der afvikles i Danmark.\nKontrollører ved bestemte sportsbegivenheder skal autoriseres af politiet, og det bliver i den forbindelse en betingelse, at kontrollører skal gennemgå en særlig uddannelse. Politiet skal til autoriserede kontrollører kunne videregive oplysninger om, hvilke personer der er meddelt karantæne, hvis det er nødvendigt for at håndhæve karantæner. Samtidig pålægges kontrollørerne tavshedspligt med hensyn til disse oplysninger.\nPolitiet skal kunne meddele påbud om den sikkerhedsmæssige indretning af steder, hvor der afholdes bestemte idrætsbegivenheder, ligesom justitsministeren vil kunne fastsætte regler om, at steder, hvor der afholdes bestemte idrætsbegivenheder, skal godkendes af politiet.",
    "sagid": 53057,
    "sponsors": [
        {
            "actor_id": 131,
            "administration": true,
            "name": "Lene Espersen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om sikkerhed ved bestemte idrætsbegivenheder.",
    "type": 3,
    "vote_id": 4461
}