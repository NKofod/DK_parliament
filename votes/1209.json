{
    "area": "Ministeriet for Børn og Undervisning",
    "period": 30,
    "resume": "Loven indebærer, at ordningen med frit skolevalg bliver gjort permanent.\n\nFrit skolevalg indebærer, at forældre har krav på, at deres barn kan optages i en folkeskole efter eget valg i bopælskommunen eller i en anden kommune, hvis der er plads på den ønskede skole.\n\nKommunalbestyrelsen kan i ganske særlige tilfælde suspendere det frie skolevalg for at beskytte særligt sårbare klasser eller klassetrin.\n\nLoven udmønter endvidere dele af kommuneaftalen for 2012. Bopælskommunens visitering af elever med specialundervisningsbehov bliver bindende for skolekommunen, hvad angår tilbuddets karakter. Syge og handicappede elever, som benytter det frie skolevalg, kan alene få afholdt udgifter til befordring, som svarer til befordring til distriktsskolen eller den skole, som de er henvist til.",
    "sagid": 10963,
    "sponsors": [
        {
            "actor_id": 17,
            "administration": true,
            "name": "Christine Antorini",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om folkeskolen. (Justering af frit skolevalg over kommunegrænser m.v.).",
    "type": 3,
    "vote_id": 1209
}