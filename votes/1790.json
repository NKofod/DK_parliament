{
    "period": 27,
    "resume": "",
    "sagid": 17391,
    "sponsors": [
        {
            "actor_id": 49,
            "administration": false,
            "name": "Erling Bonnesen",
            "party": "Venstre"
        },
        {
            "actor_id": 82,
            "administration": false,
            "name": "Hans Kristian Skibby",
            "party": "Uden for folketingsgrupperne"
        },
        {
            "actor_id": 4515,
            "administration": false,
            "name": "Jørgen S. Lundsgaard",
            "party": "Det Konservative Folkeparti"
        }
    ],
    "statusid": 17,
    "title": "Folketinget anerkender, at kommunalreformen har styrket den decentrale offentlige sektor og skabt et mere robust fundament for den fortsatte udvikling af velfærdssamfundet. Med kommunalreformen fik kommunerne ansvaret for flere opgaver. Denne decentralisering er fortsat med samlingen af beskæftigelsesindsatsen i kommunerne.\n\nFolketinget konstaterer, at den borgernære service i kommuner og regioner siden 2001 er prioriteret højt. Det offentlige forbrug til sundhed, uddannelse og socialområdet er steget betydeligt, og med kvalitetsfonden sikres et betydeligt løft af de fysiske rammer i folkeskolen, dagtilbud, idrætsfaciliteter til børn og unge samt på ældreområdet. Samtidigt investeres der i en ny og moderne sygehusstruktur.\n\nDerudover konstaterer Folketinget, at den indgåede aftale om afbureaukratisering frigør ressourcer til mere service til borgerne og giver større frihed til at tilrettelægge opgaverne lokalt.\n\nFolketinget vil fortsat gerne følge udviklingen efter kommunalreformen. Folketinget pålægger derfor regeringen at afgive en fornyet statusredegørelse for kommunalreformen og det kommunale selvstyres vilkår i foråret 2013.",
    "type": 9,
    "vote_id": 1790
}