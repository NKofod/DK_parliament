{
    "area": "Justitsministeriet",
    "period": 155,
    "resume": "Lovforslaget drejer sig om at udmønte de første fire ud af syv initiativer i regeringens udspil ”Det danske pas i sikre hænder” fra den 26. august 2021: \n\n1. Begrænsning af antal pas pr. borger.\n \n2. Passvindlere kan få deres pas inddraget i op til fem år.\n \n3. Pas skal hentes personligt hos kommunen.\n\n4. Annullering og bortskaffelse af uafhentede pas.\n\nDerudover foreslås der ændringer af pasloven med henblik på at kunne fastsætte regler for Udenrigsministeriets myndighedsudøvelse på pasområdet. \n\nDet foreslås desuden i forlængelse af den ændring af pasloven, som blev gennemført vedrørende pasansøgninger i Danmark ved lov nr. 124 af 30. januar 2021, og som følger af paslovens § 4 c, at der indføres en forhøjet betaling for udstedelse af pas ved de danske diplomatiske og konsulære repræsentationer i de tilfælde, hvor passet er bortkommet, stjålet eller ødelagt.\n  \nEndelig foreslås det at tilvejebringe hjemmel i CPR-loven til, at personer, som er født i Palæstina, dvs. Gaza og Vestbredden inklusive Østjerusalem som afgrænset af den våbenstilstandslinje, der blev trukket i 1949 i kølvandet på krigen i 1948 mellem Israel og en række arabiske lande, kan få anført Palæstina, Gaza, Vestbredden og Østjerusalem som fødested i CPR og dermed i passet. \n\nDet foreslås, at loven træder i kraft den 1. januar 2022.\n",
    "sagid": 89961,
    "sponsors": [
        {
            "actor_id": 67,
            "administration": true,
            "name": "Nick Hækkerup",
            "party": "Socialdemokratiet"
        }
    ],
    "statusid": 40,
    "title": "Forslag til lov om ændring af lov om pas til danske statsborgere m.v. og lov om Det Centrale Personregister. (Styrkelse af passikkerheden m.v.).",
    "type": 3,
    "vote_id": 8455
}