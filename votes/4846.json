{
    "period": 23,
    "resume": "",
    "sagid": 46582,
    "sponsors": [],
    "statusid": 17,
    "title": "Med de seneste års betydelige investeringer – herunder løftet på 1,1 mia. kr. i 2006 i forbindelse med udmøntning af kræftplan II – og andre nye tiltag som f.eks. indførelse af »second opinion-ordningen« er der sket en tiltrængt udbygning af dansk kræftbehandling, så stadig flere patienter modtager en stadig bedre behandling.\n\nFolketinget noterer sig, at disse investeringer følges op med en målrettet meraktivitetspulje til flere strålebehandlinger i ind- og udland, så de maksimale ventetider også på strålebehandling kan overholdes.\n\nFolketinget tager på den baggrund indenrigs- og sundhedsministerens redegørelse om det seneste forløb og status vedrørende kræftbehandlingen til efterretning og noterer sig med tilfredshed ministerens initiativer til en tæt opfølgning på området og hans tilsagn om at holde tinget grundigt informeret herom.",
    "type": 9,
    "vote_id": 4846
}