{
    "area": "Indenrigs- og Sundhedsministeriet",
    "period": 20,
    "resume": "Loven giver adgang til uden samtykke at videregive oplysninger om personer, der er idømt en foranstaltning efter straffelovens §§ 68-70 for alvorlig personfarlig kriminalitet, hvis personen inden for 6 måneder forud for, at det strafbare forhold fandt sted, har været i kontakt med det psykiatriske behandlingssystem. Oplysningerne kan videregives til en arbejdsgruppe nedsat i Sundhedsstyrelsens regi, som har til formål at analysere viden med henblik på at vurdere, om der i det enkelte behandlingsforløb kunne være handlet anderledes, og om der er en sammenhæng mellem behandlingsforløbet og den kriminelle handling. Loven er tidsbegrænset til den 30. juni 2010.\n\nBaggrund:\n\tDet fremgik af lovforslagets bemærkninger, at formålet var at gøre det muligt at undersøge en række sager med henblik på at konstatere, om der i disse sager havde været en sammenhæng mellem behandlingstilbuddet til psykisk syge og den kriminalitet, som de pågældende havde begået. Forslaget skulle alene ses som et redskab til kvalitetsudvikling af psykiatrien og havde ikke til formål at placere skyld i behandlingssystemet for et eventuelt mislykket behandlingsforløb.",
    "sagid": 28743,
    "sponsors": [
        {
            "actor_id": 145,
            "administration": true,
            "name": "Lars Løkke Rasmussen",
            "party": "Uden for folketingsgrupperne"
        }
    ],
    "statusid": 11,
    "title": "Forslag til lov om undersøgelse af behandlingsforløb, hvor psykisk syge begår alvorlig personfarlig kriminalitet.",
    "type": 3,
    "vote_id": 6034
}