{
    "area": "Skatteministeriet",
    "period": 26,
    "resume": "Lovforslaget udmøntede regeringens (Venstre og Det Konservative Folkeparti) og Dansk Folkepartis aftale om forårspakke 2.0 samt tillægsaftalen af 17. marts 2009 indgået mellem regeringen, Dansk Folkeparti og Liberal Alliance. Lovforslaget vedrørte aftaledelen \"Et grønnere skatte- og afgiftssystem\". Loven skaber en mere miljøorienteret bilbeskatning. Personer og erhverv, der anvender køretøjer med et relativt højt brændstofforbrug, skal betale mere, mens de, der vælger at anskaffe mindre forurenende køretøjer, skal belønnes. Loven indeholder følgende elementer:\n- Der indføres et afgiftstillæg på alle dieseldrevne personbiler og på nye varebiler fra den 18. marts 2009 eller senere, som ikke har monteret et godkendt partikelfilter. Tilskyndelsen til at anskaffe dieselbiler uden partikelfilter reduceres hermed. Tillægget er på 1.000 kr. årligt og opkræves fra 2010.\n- Nye varebiler beskattes fra 2010 af bilernes brændstofforbrug frem for efter bilens vægt efter de satser, der gælder for personbiler.\n- Registreringsafgiften for hyrevogne forhøjes fra 20 pct. til 70 pct., men samtidig forhøjes bundgrænsen for registreringsafgiften fra 12.100 kr. til 230.000 kr. Ændringen vil tilskynde hyrevognsbranchen til at anskaffe mindre miljøbelastende vogne. \nLoven trådte i kraft den 1. januar 2010.",
    "sagid": 18490,
    "sponsors": [
        {
            "actor_id": 271,
            "administration": true,
            "name": "Kristian Jensen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om afgift efter brændstofforbrug for visse personbiler, registreringsafgiftsloven og forskellige andre love. (Grøn omlægning af bilbeskatningen).",
    "type": 3,
    "vote_id": 4311
}