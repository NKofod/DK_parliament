{
    "area": "Skatteministeriet",
    "period": 151,
    "resume": "Med lovforslaget foreslås det at indeksere afgifterne på tinglysning, råstoffer, emballager, bekæmpelsesmidler og spildevand frem til 2025.\n\nIndekseringen foreslås indført ved to satsforhøjelser i perioden 2020-2025. Afgifterne på råstoffer og tinglysning forhøjes i 2020 og 2023, og afgifterne på emballager, bekæmpelsesmidler og spildevand forhøjes i 2021 og 2024. Afgifterne foreslås forhøjet med 5,5 pct. pr. gang.\n\nDesuden foreslås en registreringsafgift på luftfartøjer fra og med den 1. januar 2021, således at der indføres en afgift for registrering af ejerrettigheder over fly på 0,1 pct. af flyets værdi og en afgift for registrering af pantrettigheder i fly på 0,1 pct. af pantets værdi. For registrering af pant i fly, der vejer under 5.700 kg, eller som er registreret godkendt til højst 10 passagerer, er afgiften på 1,5 pct. af pantets værdi.\n\nLovforslaget udmønter dele af aftale om finansloven for 2020 indgået den 2. december 2019 mellem regeringen (Socialdemokratiet), Radikal Venstre, Socialistisk Folkeparti, Enhedslisten og Alternativet.\n",
    "sagid": 81869,
    "sponsors": [
        {
            "actor_id": 220,
            "administration": true,
            "name": "Morten Bødskov",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om afgift af tinglysning af ejer- og panterettigheder m.v. (tinglysningsafgiftsloven), emballageafgiftsloven, lov om afgift af bekæmpelsesmidler og forskellige andre love. (Indeksering af de faste tinglysningsafgifter og en række miljøafgifter og genindførelse af registreringsafgiften på luftfartøjer m.v.).",
    "type": 3,
    "vote_id": 7416
}