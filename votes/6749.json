{
    "area": "Transport-, Bygnings- og Boligministeriet",
    "period": 148,
    "resume": "Formålet med forslaget er at bidrage til at understøtte, at den indførte tidsbegrænsning på 25 timer for lastbiler på statens rastepladser bliver overholdt. Det foreslås derfor, at parkeringsafgiften for køretøjer, hvis tilladte totalvægt overstiger 3.500 kg, hæves fra 510 kr. til 2.040 kr., hvilket skal være med til at sikre, at lastbiler ikke benytter statslige rastepladser til langtidsparkering og samtidig ikke har et økonomisk incitament til at holde ulovligt parkeret på det øvrige vejnet. \n\nMed forslaget skærpes fastsættelsen af bøder for ulovlig parkering på til- og frakørselsramper på motorvejsnettet og motortrafikvejene, hvis overtrædelsen er begået med køretøjer, hvis totalvægt overstiger 3.500 kg. \n\nForslaget giver desuden hjemmel til, at Færdselsstyrelsen kan overtage ansvaret for parkeringskontrol af statens rastepladser, som Vejdirektoratet har været ansvarlig for siden den 1. juli 2018. \n\nEndelig indeholder forslaget en mindre justering af nogle klageadgange, så afgørelser truffet af politiet efter reglerne for færdselsregulering og afmærkning m.v. kan påklages til transport-, bygnings- og boligministeren i stedet for Rigspolitiet. \n\nDet foreslås, at loven træder i kraft den 1. januar 2019.",
    "sagid": 77264,
    "sponsors": [
        {
            "actor_id": 99,
            "administration": true,
            "name": "Ole Birk Olesen",
            "party": "Liberal Alliance"
        }
    ],
    "statusid": 11,
    "title": "Forslag til lov om ændring af færdselsloven. (Forhøjelse af bøde for parkering på ramper, forhøjelse af parkeringsafgifter for store køretøjer, Færdselsstyrelsens mulighed for overtagelse af parkeringskontrollen og ændring af klagemyndighed).",
    "type": 3,
    "vote_id": 6749
}