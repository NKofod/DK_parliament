{
    "area": "Beskæftigelsesministeriet",
    "period": 155,
    "resume": "Med lovforslaget foreslås det, at en arbejdsgiver får ret til refusion efter sygedagpengeloven fra første fraværsdag, hvis en lønmodtager som følge af smitte med covid-19 eller som nær kontakt til en person smittet med covid-19 er i isolation i overensstemmelse med de danske sundhedsmyndigheders anbefalinger herom. Tilsvarende foreslås det, at en selvstændig erhvervsdrivende i samme situationer skal kunne få sygedagpenge fra første fraværsdag.\n\nEndvidere foreslås det, at forældre, der må blive hjemme for at passe deres børn, på grund af at barnet er konstateret smittet med covid-19 eller er hjemsendt som følge af et eller flere covid-19 smittetilfælde på dagtilbuddet, skolen eller institutionen m.v., får ret til dagpenge efter barselsloven.\n\nLovforslaget udmønter trepartsaftalen af 23. november 2021 mellem regeringen og arbejdsmarkedets parter (FH, DA, AC, KL og Danske Regioner) om midlertidig suspendering af arbejdsgiverperioden samt ordning med barselsdagpenge til forældre med hjemsendte børn som følge af covid-19.\n\nLovforslaget skønnes samlet set med betydelig usikkerhed at medføre merudgifter for det offentlige på ca. 445 mio. kr. i 2021 og ca. 658 mio. kr. i 2022 efter skat og tilbageløb.\n\nDet foreslås, at lovforslaget træder i kraft den 16. december 2021.",
    "sagid": 90518,
    "sponsors": [
        {
            "actor_id": 15770,
            "administration": true,
            "name": "Mattias Tesfaye",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om sygedagpenge og barselsloven. (Udvidet ret for arbejdsgiver til refusion og for selvstændige til sygedagpenge som følge af covid-19 samt ny midlertidig periode med ret til dagpenge ved pasning af børn som følge af covid-19).\n \n",
    "type": 3,
    "vote_id": 8443
}