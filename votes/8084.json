{
    "area": "Erhvervsministeriet",
    "period": 153,
    "resume": "Med forslaget gennemføres en europæisk ordning for cybersikkerhed i Danmark, som følger af Europa-Parlamentets og Rådets forordning (EU) 2019/881 af 17. april 2019 om ENISA (Den Europæiske Unions Agentur for Cybersikkerhed), om cybersikkerhedscertificering af informations- og kommunikationsteknologi og om ophævelse af forordning (EU) nr. 526/2013 (forordningen om cybersikkerhed).\n\nMed ordningen vil danske virksomheder kunne få certificeret en række produkter, tjenester og processer inden for informations- og kommunikationsteknologi. Andre virksomheder og forbrugere får endvidere mulighed for at træffe oplyste valg og vælge certificerede digitale løsninger. Certificeringen inden for cybersikkerhed er frivillig for virksomhederne. \n\nForslaget hjemler mulighed for at føre kontrol med både de aktører, som laver certificeringen, og de certificerede produkter, tjenester og processer. Sikkerhedsstyrelsen bliver ansvarlig myndighed for certificering af cybersikkerhed med hjemmel til, at styrelsen bl.a. kan få adgang til certificerede virksomheders lokaler, og at certificeringer kan tilbagekaldes, hvis en virksomhed ikke lever op til kravene. \n\nLoven træder i kraft den 28. juni 2021. \n",
    "sagid": 87295,
    "sponsors": [
        {
            "actor_id": 208,
            "administration": true,
            "name": "Simon Kollerup",
            "party": "Socialdemokratiet"
        }
    ],
    "statusid": 11,
    "title": "Forslag til lov om supplerende bestemmelser til forordningen om ENISA (Den Europæiske Unions Agentur for Cybersikkerhed), om cybersikkerhedscertificering af informations- og kommunikationsteknologi og om ophævelse af forordning (EU) nr. 526/2013 (forordningen om cybersikkerhed) (lov om cybersikkerhedscertificering).",
    "type": 3,
    "vote_id": 8084
}