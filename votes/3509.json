{
    "area": "Justitsministeriet",
    "period": 144,
    "resume": "Formålet med lovforslaget er at gennemføre Europa-Parlamentets og Rådets direktiv 2016/680/EU af 27. april 2016 om beskyttelse af fysiske personer i forbindelse med kompetente myndigheders behandling af personoplysninger med henblik på at forebygge, efterforske, afsløre eller retsforfølge strafbare handlinger eller fuldbyrde strafferetlige sanktioner og om fri udveksling af sådanne oplysninger og om ophævelse af Rådets rammeafgørelse 2008/977/RIA (retshåndhævelsesdirektivet). \n\nGennemførelsen af retshåndhævelsesdirektivet er en forudsætning for, at der kan indgås en samarbejdsaftale mellem Danmark og Europol, og derfor skal direktivet gennemføres inden den 1. maj 2017. \n\nAf hensyn til at skabe det bedste overblik for de myndigheder, der skal anvende lovgivningen, har Justitsministeriet fundet, at persondatalovens anvendelsesområde skal ændres, så de kompetente myndigheders behandling af personoplysninger ikke længere er omfattet af persondataloven, når behandlingen er omfattet af det foreliggende lovforslags anvendelsesområde. \n\nDet foreslås, at lovforslaget træder i kraft dagen efter bekendtgørelsen i Lovtidende. Lovforslaget kan stadfæstes straks efter dets vedtagelse.",
    "sagid": 72661,
    "sponsors": [
        {
            "actor_id": 15784,
            "administration": true,
            "name": "Søren Pape Poulsen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om retshåndhævende myndigheders behandling af personoplysninger.",
    "type": 3,
    "vote_id": 3509
}