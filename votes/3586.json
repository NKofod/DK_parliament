{
    "area": "Børne- og Socialministeriet",
    "period": 144,
    "resume": "Formålet med lovforslaget er at genetablere adgang til mellemkommunal refusion for udgifter til unge mellem 18 og 22 år, der er i efterværn, når efterværnet finder sted i en anden kommune end den, der har truffet afgørelse om anbringelse af den unge uden for hjemmet før det fyldte 18. år.\n\nBaggrunden for lovforslaget er, at Ankestyrelsen har truffet en principafgørelse, der indebærer, at der som udgangspunkt ikke er adgang til mellemkommunal refusion i sådanne situationer. Afgørelsen har også bagudrettet virkning og indebærer, at kommuner, der tidligere har betalt refusion, kan rejse krav om tilbagebetaling heraf.\n\nDet fastsættes fremadrettet i lov om retssikkerhed og administration på det sociale område, at opholdskommunen for en ung, der er fyldt 18 år, har ret til refusion fra den kommune, der har truffet afgørelse om anbringelsen af den unge før det 18. år, når der iværksættes efterværn for den unge.\n\nEfter lovforslaget har en kommune ikke pligt til at rejse krav om tilbagebetaling af refusion betalt før lovforslagets ikrafttræden. Hvis en kommune faktisk modtager tilbagebetaling af refusion, skal denne kommune betale et tilsvarende beløb tilbage til den kommune, hvor efterværnet har fundet sted. Hensigten med lovforslaget er således ikke, at kommunerne faktisk skal rejse tilbagebetalingskrav og derefter betale et tilsvarende beløb tilbage, men derimod at kommunerne hverken har pligt eller anledning til at rejse sådanne krav.",
    "sagid": 72663,
    "sponsors": [
        {
            "actor_id": 189,
            "administration": true,
            "name": "Mai Mercado",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af lov om retssikkerhed og administration på det sociale område. (Mellemkommunal refusion ved efterværn).",
    "type": 3,
    "vote_id": 3586
}