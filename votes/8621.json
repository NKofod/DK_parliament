{
    "area": "Justitsministeriet",
    "period": 155,
    "resume": "Formålet med lovforslaget er at implementere de initiativer, der er indeholdt i myndighedernes fælles ”Handlingsplan til imødegåelse af udfordringer med fangeflugter” fra den 17. marts 2021, som på Justitsministeriets område kræver lovændringer.\n\nIfølge forslaget ønskes der ændringer i retsplejeloven med henblik på at skabe øgede muligheder for at anvende brev- og besøgskontrol over for varetægtsfængslede, der er undvigelsestruede, og øgede muligheder for besøgskontrol over for varetægtsfængslede rocker- og bandemedlemmer. Der foreslås derudover ændringer med henblik på at skabe øgede muligheder for at afholde videoretsmøder, hvis den sigtede eller tiltalte vurderes undvigelsestruet.\n\nDer foreslås endvidere ændringer i straffuldbyrdelsesloven med henblik på at give kriminalforsorgen øgede muligheder for at anvende håndjern og øvrige sikringsmidler. Derudover foreslås, at der etableres hjemmel til at fastsætte regler, der muliggør anvendelse af yderligere sikringsmidler ud over de allerede anførte i straffuldbyrdelsesloven.\n\nEndelig foreslås der etablering af hjemmel i straffeloven til at fastsætte regler om delegation af afgørelseskompetencen i visse sager om udgang m.v. for personer anbragt på psykiatrisk afdeling eller institution ved dom.\n\nDet foreslås, at loven træder i kraft den 1. februar 2022.\n",
    "sagid": 90135,
    "sponsors": [
        {
            "actor_id": 67,
            "administration": true,
            "name": "Nick Hækkerup",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af retsplejeloven, lov om fuldbyrdelse af straf m.v. og straffeloven. (Opfølgning på initiativer i handlingsplanen til imødegåelse af udfordringerne med fangeflugter og delegation af afgørelseskompetence i sager om udgang for personer anbragt på hospital eller institution ved dom).",
    "type": 3,
    "vote_id": 8621
}