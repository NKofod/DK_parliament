{
    "area": "Økonomi- og Erhvervsministeriet",
    "period": 25,
    "resume": "Loven indfører en større åbenhed om Fondsrådets, Det Finansielle Virksomhedsråds og Finanstilsynets arbejde.\nLoven indebærer, at alle afgørelser truffet af de finansielle råd fremover som udgangspunkt skal offentliggøres, og at offentliggørelsen skal indeholde navnet på virksomheden. Offentliggørelse af en afgørelse med virksomhedens navn vil dog ikke ske, hvis det kan true virksomhedens fortsatte drift.\nLoven indeholder også nye regler, som styrker åbenheden og retssikkerheden for de virksomheder, hvis sager behandles i rådene. Nye regler vil sikre, at virksomhederne får udkastet til afgørelse i partshøring og mulighed for at få foretræde for rådene. Dette gælder dog ikke i sager af særlig hastende karakter.\nPå forbrugerområdet øges åbenheden ligeledes. Bl.a. vil der med lovændringen kunne gives aktindsigt i Finanstilsynets tilsyn med de forbrugerbeskyttende regler efter de almindelige regler i offentlighedsloven. Desuden skal Finanstilsynet aktivt informere offentligheden om forbrugersager af almen interesse eller af betydning for forståelsen af reglernes anvendelse.\nDesuden indfører loven mulighed for under visse betingelser at anerkende pantebreve i fast ejendom som sikkerhed allerede ved anmeldelsen til tinglysning.",
    "sagid": 54260,
    "sponsors": [
        {
            "actor_id": 1495,
            "administration": true,
            "name": "Bendt Bendtsen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af lov om værdipapirhandel m.v. og forskellige andre love. (Åbenhed omkring Fondsrådets og Det Finansielle Virksomhedsråds afgørelser og Finanstilsynets forbrugerrettede tilsyn samt anerkendelse af, at visse pantebreve, som er sendt til tinglysning, kan betragtes som pant i fast ejendom).",
    "type": 3,
    "vote_id": 4679
}