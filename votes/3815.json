{
    "area": "Justitsministeriet",
    "period": 146,
    "resume": "Lovforslaget indeholder forslag om at ændre våbenloven, så politiets nuværende mulighed for uden retskendelse at foretage kontrol af de lokaler, hvor skytteforeninger opbevarer våben, udvides til også at omfatte de lokaler, hvor skytteforeninger besidder eller anvender våben, herunder skydebaner og skydepladser. \n\nI lovforslaget foreslås det derudover at ændre lov om vagtvirksomhed, så adgangen til at nægte godkendelse af ansættelse af personale i vagtvirksomheder udvides til at omfatte al adfærd, der giver grund til at antage, at den pågældende ikke vil udøve hvervet på forsvarlig måde. \n\nLovforslaget udmønter et af initiativerne fra den politiske aftale om en rocker- og bandepakke (bandepakke III), der blev indgået den 24. marts 2017 mellem regeringen (Venstre, Liberal Alliance og Det Konservative Folkeparti), Dansk Folkeparti og Socialdemokratiet. \n\nDet foreslås, at loven træder i kraft den 1. januar 2018.\n",
    "sagid": 74422,
    "sponsors": [
        {
            "actor_id": 15784,
            "administration": true,
            "name": "Søren Pape Poulsen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af lov om våben og eksplosivstoffer og lov om vagtvirksomhed. (Initiativer mod rocker- og bandekriminalitet m.v.).",
    "type": 3,
    "vote_id": 3815
}