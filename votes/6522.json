{
    "area": "Transport-, Bygnings- og Boligministeriet",
    "period": 146,
    "resume": "Formålet med lovforslaget er at indføre en ordning, der i højere grad sikrer, at ejere eller varige brugere af uforsikrede køretøjer betaler for de skader, som de selv forvolder. \n\nMed forslaget kan Dansk Forening for International Motorkøretøjsforsikring (DFIM) opkræve et dagsgebyr, for hver dag ejeren eller den varige bruger af et motordrevet køretøj ikke har overholdt forsikringspligten. \n\nForslaget giver desuden transport-, bygnings- og boligministeren hjemmel til at fastsætte nærmere regler om dagsgebyrets størrelse og betaling samt administration af ordningen, herunder også om pligtmæssig videregivelse af personoplysninger. Dagsgebyret forventes at blive 250 kr. \n\nEndelig giver forslaget DFIM mulighed for at få adgang til en række oplysninger i Køretøjsregisteret om køretøjsejere og køretøjsbrugere. \n\nLoven træder ifølge forslaget i kraft den 1. januar 2019.",
    "sagid": 75667,
    "sponsors": [
        {
            "actor_id": 99,
            "administration": true,
            "name": "Ole Birk Olesen",
            "party": "Liberal Alliance"
        }
    ],
    "statusid": 11,
    "title": "Forslag til lov om ændring af færdselsloven og lov om registrering af køretøjer. (Indførelse af dagsgebyr ved manglende betaling af ansvarsforsikringspræmie for motordrevne køretøjer m.v.).",
    "type": 3,
    "vote_id": 6522
}