{
    "area": "Sundheds- og Ældreministeriet",
    "period": 146,
    "resume": "Lovforslaget udmønter den lovgivningsmæssige del af aftalen af den 5. oktober 2017 om forebyggelse af konkurser i ældreplejen, som regeringen (Venstre, Liberal Alliance og Det Konservative Folkeparti) indgik med Dansk Folkeparti, Enhedslisten, Alternativet, Det Radikale Venstre og Socialistisk Folkeparti. Aftalen blev indgået, i lyset af at der siden 2013 har været en kraftig stigning i antallet af konkurser på hjemmehjælpsområdet. \n\nMed lovforslaget stilles en række nærmere beskrevne krav til kommunerne, der har til formål at forebygge konkurser i ældreplejen. Der stilles f.eks. krav om, at kommunerne skal have en skriftlig beredskabsplan med retningslinjer for, hvordan kommunalbestyrelsen håndterer konkurser hos private leverandører af personlig pleje og praktisk hjælp, som kommunalbestyrelsen indgår kontrakt med. Der stilles krav om bankgaranti eller tilsvarende garanti ved kontraktindgåelse. \n\nDesuden stilles der krav til den private leverandør, f.eks. om at den private leverandør skal sende skattemæssige årsregnskaber og skal dokumentere, at der ikke ved kontraktindgåelse er forfalden gæld på 50.000 kr. eller derover til offentlige myndigheder. \n\nDet foreslås, at loven træder i kraft den 1. juli 2018.",
    "sagid": 75901,
    "sponsors": [
        {
            "actor_id": 190,
            "administration": true,
            "name": "Thyra Frank",
            "party": "Liberal Alliance"
        }
    ],
    "statusid": 11,
    "title": "Forslag til lov om ændring af lov om social service. (Forebyggelse af konkurser på hjemmehjælpsområdet).",
    "type": 3,
    "vote_id": 6576
}