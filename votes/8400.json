{
    "area": "Indenrigs- og Boligministeriet",
    "period": 155,
    "resume": "Formålet med lovforslaget er for det første at indføre en ny kategori af boligområder, som ikke er omfattet af den nuværende indsats mod parallelsamfund, men hvor der er behov for en forebyggende indsats. Det foreslås også at opdatere parallelsamfundslovgivningens terminologi og forlænge den periode, hvor et boligområde skal opfylde kriterierne for et parallelsamfund, fra 4 år til 5 år for at være et omdannelsesområde. Desuden foreslås at afsætte yderligere 500 mio. kr. fra Landsbyggefondens midler til renoveringer i udsatte boligområder.\n\nFor det andet ønsker man at ændre reglerne om fremleje og bytte i lov om leje af almene boliger, så de udlejningsregler, der gælder i udsatte boligområder, også skal kunne håndhæves, hvis udlejning sker i form af fremleje eller bytte.\n\nEndelig vil man det tredje at udvide de gældende muligheder for kommunal anvisning til private udlejningsboliger, så alle kommuner kan indgå frivillig aftale med private udlejere, som ønsker at stille lejligheder til rådighed for kommunalbestyrelsen til løsning af boligsociale opgaver.\n\nLovforslaget udmønter ”Aftale om blandede boligområder – næste skridt i kampen om parallelsamfund” af 15. juni 2021 mellem regeringen (Socialdemokratiet) og Venstre, Dansk Folkeparti, Socialistisk Folkeparti, Det Konservative Folkeparti og Liberal Alliance.\n",
    "sagid": 89634,
    "sponsors": [
        {
            "actor_id": 15787,
            "administration": true,
            "name": "Kaare Dybvad Bek",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om almene boliger m.v., lov om leje af almene boliger og lov om kommunal anvisningsret. (Indførelse af forebyggelsesområder, ny terminologi, aftalt anvisningsret til private lejemål, bytte og fremleje i udsatte boligområder m.v.).",
    "type": 3,
    "vote_id": 8400
}