{
    "area": "Skatteministeriet",
    "period": 28,
    "resume": "Loven forhøjer maksimumsgrænsen for, hvad der kan indskydes på etablerings- og iværksætterkonti, fra 40 pct. til 60 pct. af nettolønindtægten. Endvidere forhøjes indskudsbeløbet fra 100.000 til 250.000 kr.\n\nLoven betyder desuden, at den såkaldte etableringsgrænse, dvs. kravet til, hvad der skal hæves fra etablerings- og iværksætterkonti ved etableringen af virksomhed, nedsættes fra 113.900 kr. til 80.000 kr. (2010-niveau).\n\nLoven indebærer også, at etablerings- og iværksætterkontomidler kan anvendes til alle driftsomkostninger, som er fradragsberettigede efter statsskattelovens almindelige regler. Det betyder, at midlerne også kan anvendes til udgifter til f.eks. leasing af driftsmidler.\n\nDerudover forhøjer loven restafskrivningerne ved anvendelse af etableringskontomidler fra 42 pct. til 50 pct. af aktivet.\n\nEndelig giver loven adgang til at placere etablerings- og iværksætterkontoindskud i alle slags obligationer, der er optaget til handel på et reguleret marked, dog med nogle få undtagelser.\n\nLoven udmønter de midler i finanslovaftalen for 2010 mellem regeringen (Venstre og Det Konservative Folkeparti) og Dansk Folkeparti, der er afsat til at forbedre etablerings- og iværksætterkontoordningerne.",
    "sagid": 13691,
    "sponsors": [
        {
            "actor_id": 206,
            "administration": true,
            "name": "Troels Lund Poulsen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om indskud på etableringskonto og iværksætterkonto, dødsboskatteloven og kursgevinstloven. (Forbedring af etablerings- og iværksætterkontoordningerne m.v.).",
    "type": 3,
    "vote_id": 1541
}