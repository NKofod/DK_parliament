{
    "area": "Økonomi- og Erhvervsministeriet",
    "period": 26,
    "resume": "Loven indebærer, at et klagenævn fremover skal forkynde en afgørelse for den erhvervsdrivende, hvis forbrugeren har fået helt eller delvist medhold i en sag ved nævnet. \nDette skal ses i sammenhæng med, at nævnsafgørelserne nu under visse betingelser vil kunne tvangsfuldbyrdes over for den erhvervsdrivende. Den erhvervsdrivende vil i forbindelse med forkyndelsen blive udtrykkeligt informeret om, hvad konsekvensen af at forholde sig passiv er.\nHvis den erhvervsdrivende ikke ønsker at være bundet af afgørelsen, skal den pågældende skriftligt meddele det til nævnet inden en frist på 30 dage fra forkyndelsen af afgørelsen.\nForbrugerstyrelsen skal sikre, at en eventuel retssag mod en erhvervsdrivende kan føres for forbrugeren, således at det bl.a. undgås, at en forbruger af økonomiske årsager afholder sig fra at føre sagen. Et lovforslag herom vil blive fremsat i folketingsåret 2009-10 med henblik på ikrafttræden samtidig med den foreliggende lov den 1. januar 2010.",
    "sagid": 22771,
    "sponsors": [
        {
            "actor_id": 131,
            "administration": true,
            "name": "Lene Espersen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af lov om forbrugerklager og retsplejeloven. (Tvangsfuldbyrdelse af klagenævnsafgørelser m.v.).",
    "type": 3,
    "vote_id": 4344
}