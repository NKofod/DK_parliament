{
    "area": "Erhvervsministeriet",
    "period": 148,
    "resume": "Formålet med lovforslaget er at gennemføre en forenkling af den offentlige turismefremmeindsats med henblik på at understøtte stærke destinationer og bedre sammenhæng i turismefremmeindsatsen og en mere effektiv anvendelse af de offentlige turismefremmemidler. \n\nLovforslaget følger sammen med det kommende forslag til en ny lov om erhvervsfremme op på aftalen om forenkling af erhvervsfremmesystemet mellem regeringen (Venstre, Liberal Alliance og Det Konservative Folkeparti) og Dansk Folkeparti fra maj 2018. Lovforslaget følger også op på Det Nationale Turismeforums anbefalinger til, hvordan de offentlige turismefremmemidler kan anvendes mere effektivt. \n\nLovforslaget indeholder på baggrund af den politiske aftale, hvor det fremgår, at regionerne fremover ikke skal varetage egne turismefremmeaktiviteter, forslag til en række ændringer i sammensætningen af Det Nationale Turismeforum og i benævnelsen af turismeudviklingsselskaber, som overgår til staten. \n\nLovforslaget skaber desuden hjemmel til fastsættelse af nærmere regler for koordination af international markedsføring med henblik på at kunne følge op på det arbejde om styrkelse af koordinationen af den internationale markedsføring, der sættes i gang som følge af den politiske aftale. \n\nLoven træder i kraft den 1. januar 2019.",
    "sagid": 77243,
    "sponsors": [
        {
            "actor_id": 1454,
            "administration": true,
            "name": "Rasmus Jarlov",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af lov om dansk turisme og lov om Visitdenmark. (Ændringer af sammensætningen af Det Nationale Turismeforum, overflytning af turismeudviklingsselskaber til staten samt styrket koordination af international markedsføring).",
    "type": 3,
    "vote_id": 6811
}