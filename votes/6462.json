{
    "area": "Erhvervsministeriet",
    "period": 146,
    "resume": "Lovforslaget gennemfører Europa-Parlamentets og Rådets direktiv 2016/943/EU af 8. juni 2016 om beskyttelse af fortrolig knowhow og fortrolige forretningsoplysninger (forretningshemmeligheder) mod ulovlig erhvervelse, brug og videregivelse. \n\nLovforslaget omfatter bl.a. regler om, i hvilke tilfælde erhvervelse, brug eller videregivelse af forretningshemmeligheder udgør henholdsvis en lovlig og en ulovlig handling, en definition af selve begrebet forretningshemmelighed og bestemmelser om beskyttelse af forretningshemmeligheder under en retssag. \n\nLovforslaget fastsætter, hvilke retsmidler som kan benyttes, såfremt ulovlige handlinger finder sted, og indeholder tillige en undtagelsesbestemmelse, der sikrer hensynet til arbejdstageres interesser samt til informations- og ytringsfrihed og til muligheden for at agere whistleblower. \n\nHerudover indeholder forslaget hjemmel til erstatning for krænkelser og til offentliggørelse af domme om krænkelser for den krænkende parts regning m.v. \n\nFormålet med lovforslaget er at styrke beskyttelsen af forretningshemmeligheder og skabe ensartede rammevilkår for erhvervslivet på tværs af EU. \n\nDirektivet bliver gennemført ved en ny selvstændig lov om forretningshemmeligheder, og for i videst muligt omfang at samle reglerne om forretningshemmeligheder i én lov bliver markedsføringslovens bestemmelser om krænkelse af erhvervshemmeligheder og om straf ophævet og omfattet af loven. \n\nLoven skal træde i kraft den 9. juni 2018.",
    "sagid": 75131,
    "sponsors": [
        {
            "actor_id": 83,
            "administration": true,
            "name": "Brian Mikkelsen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om forretningshemmeligheder.",
    "type": 3,
    "vote_id": 6462
}