{
    "area": "Trafikministeriet",
    "period": 20,
    "resume": "Loven giver muligheder for at videreføre privatbanernes godstransport på jernbane, idet privatbaneselskaber, hvor primærkommuner er medejere uden bestemmende indflydelse, får mulighed for udlejning af materiel med lokomotivførere til godskørsel i privat regi. Endvidere udvides muligheden for, at privatbaner, hvor amtskommuner er medejere med bestemmende indflydelse, kan udføre anden virksomhed i tilknytning til jernbanedrift uden for amtet. Loven forlænger desuden den overgangsordning, der var en del af amtskommunernes overtagelse af de statslige ejerandele i privatbanerne, fra den 31. december 2004 til den 31. december 2005. \n\nBaggrund:\nDet var ikke lykkedes for amterne eller privatbanerne at finde en løsning, således at godstrafikken på privatbanerne inden udgangen af 2004 kunne videreudvikles i separate godsselskaber, hvor amtskommunerne ikke måtte have bestemmende indflydelse på godstrafikken på privatbanerne. Der var derfor ifølge bemærkningerne et ønske om at finde en løsning, som gav privatbanerne mulighed for at fortsætte den lokale godstransport på jernbane.",
    "sagid": 28772,
    "sponsors": [
        {
            "actor_id": 1731,
            "administration": true,
            "name": "Flemming Hansen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af lov om den lokale og regionale kollektive personbefordring uden for hovedstadsområdet, lov om amtskommunernes overtagelse af de statslige ejerandele i privatbanerne, lov om anlæg af jernbaner til Tuborg Havn samt til Fakse og Rødvig og lov om jernbanedrift på Lolland-Falster. (Privatbanernes godskørsel og statens garantiforpligtelse).",
    "type": 3,
    "vote_id": 6021
}