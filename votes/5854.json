{
    "area": "Indenrigs- og Sundhedsministeriet",
    "period": 21,
    "resume": "Loven fastslår, at de kommunale skatter i 2006 højst må fastsættes på 2005-niveau. Der indføres en likviditetsbinding for kommunerne, som betyder, at kommunerne skal deponere 60 pct. af likviditeten, som overstiger 2,9 pct. af de budgetterede bruttodrifts- og anlægsudgifter pr. 31. december 2004. Bindingen strækker sig fra 1. oktober 2005 til 1. januar 2007. \nDerudover indfører loven et obligatorisk krav for amtskommunerne om at overholde det statsgaranterede udskrivningsgrundlag for 2006. For primærkommunerne indføres en begrænsning på væksten for det valgte udskrivningsgrundlag for 2006 og en mulighed for midtvejsregulering i 2005. \nEndelig forhøjer loven tilskuddet til særlig vanskeligt stillede kommuner med 150 mio. kr.\n\nBaggrund:\n\nFormålet med lovforslaget var at begrænse udgiftsvæksten i kommunerne i 2005 som aftalt med KL den 23. februar 2005. Formålet var endvidere at skabe ro om den kommunale skatteudskrivning i perioden op til kommunalreformens gennemførelse ved at fastlåse de kommunale skatter i 2006 på 2005-niveau. \nUnder forhandlingen stillede ministeren ændringsforslag, der gjorde, at deponeringens start blev udskudt, at det blev muligt at sænke skatten i forhold til 2005-niveau, og at staten selv skulle finansiere forhøjelsen af puljen til særlig vanskeligt stillede kommuner.",
    "sagid": 31931,
    "sponsors": [
        {
            "actor_id": 145,
            "administration": true,
            "name": "Lars Løkke Rasmussen",
            "party": "Uden for folketingsgrupperne"
        }
    ],
    "statusid": 11,
    "title": "Forslag til lov om midlertidig binding af kommunernes og amtskommunernes overskudslikviditet",
    "type": 3,
    "vote_id": 5854
}