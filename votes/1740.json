{
    "area": "Justitsministeriet",
    "period": 28,
    "resume": "Loven udvider brugen af den forenklede inkassoproces og lemper dermed advokaters møderetsmonopol for at bidrage til øget konkurrence på området.\n\nSager om betalingspåkrav, der behandles efter den forenklede inkassoproces, var efter gældende ret undtaget fra hovedreglen om, at alene advokater kunne repræsentere parter i en retssag ved møde i retten og ved at underskrive processkrifter. Det betød, at f.eks. inkassobureauer kunne repræsentere deres klienter i disse sager.\n\nLoven forhøjer beløbsgrænsen for sager, der kan behandles efter den forenklede inkassoproces, fra 50.000 kr. til 100.000 kr. Bl.a. inkassobureauer vil således fremover kunne repræsentere deres klienter i et større antal sager ved domstolene.\n\nLovforslaget var et led i udmøntningen af aftale om konkurrencepakken fra den 11. april 2011 mellem regeringen (Venstre og Det Konservative Folkeparti), Dansk Folkeparti, Liberal Alliance og Kristendemokraterne, som havde til formål at fremme konkurrencen og produktiviteten i den private og den offentlige sektor.",
    "sagid": 15535,
    "sponsors": [
        {
            "actor_id": 149,
            "administration": true,
            "name": "Lars Barfoed",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af retsplejeloven og lov om retsafgifter. (Forhøjelse af beløbsgrænse for den forenklede inkassoproces m.v.).",
    "type": 3,
    "vote_id": 1740
}