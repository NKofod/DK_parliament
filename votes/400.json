{
    "area": "Økonomi- og Indenrigsministeriet",
    "period": 32,
    "resume": "Loven giver regioner mulighed for at træffe beslutning i styrelsesvedtægten om almindeligt udvalgsstyre uden ministerens godkendelse. Dette svarer til det såkaldte udvalgsstyre, som efter gældende ret er den almindelige styreform i kommunerne, og indebærer, at den umiddelbare forvaltning af regionens opgaver varetages af et eller flere stående udvalg og et økonomiudvalg, som efter regionsrådets bestemmelse i stedet kan benævnes forretningsudvalget.\n\nRegionsrådet kan endvidere træffe beslutning i styrelsesvedtægten om, at stående udvalg og økonomiudvalget (forretningsudvalget) ikke eller kun inden for visse af deres områder varetager den umiddelbare forvaltning af regionens anliggender.\n\nLoven træder i kraft den 1. januar 2014, således at de nyvalgte regionsråd kan anvende muligheden. \n",
    "sagid": 4443,
    "sponsors": [
        {
            "actor_id": 106,
            "administration": true,
            "name": "Margrethe Vestager",
            "party": "Radikale Venstre"
        }
    ],
    "statusid": 11,
    "title": "Forslag til lov om ændring af regionsloven. (Regioners nedsættelse af stående udvalg uden forudgående godkendelse).",
    "type": 3,
    "vote_id": 400
}