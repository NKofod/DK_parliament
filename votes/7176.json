{
    "area": "Skatteministeriet",
    "period": 151,
    "resume": "Formålet med lovforslaget er at gennemføre yderligere nødvendige forenklinger på inddrivelsesområdet med henblik på at understøtte det nye it-system for inddrivelse. \n\nDet foreslås at fastsætte klarere regler for afskrivning og eftergivelse af gæld til det offentlige, herunder reglerne for eftergivelse af gæld til socialt udsatte, at forenkle reglerne for retsafgift og reglerne om modregning i udbetalinger fra Skatteforvaltningen, når disse er overdraget til tredjemand (transporter), at forenkle håndteringen af inddrivelse af gæld med flere hæftere, at justere en regel om håndteringen af accessorisk forældelse og at fastsætte nye regler for håndtering af forældelsesafbrydelse over for skyldnere. \n\nLovforslaget er en opfølgning på aftalen om styrkelse af den offentlige inddrivelse mellem alle Folketingets partier fra juni 2017 og er i det væsentlige en genfremsættelse af lovforslag nr. L 213 (folketingsåret 2018-19, 1. samling), som bortfaldt ved afholdelse af valg til Folketinget den 5. juni 2019. \n",
    "sagid": 80354,
    "sponsors": [
        {
            "actor_id": 220,
            "administration": true,
            "name": "Morten Bødskov",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om inddrivelse af gæld til det offentlige, lov om retsafgifter og forskellige andre love. (Forenkling af regler om forældelseshåndtering, modregning ved transporter, flere skyldnere på samme fordring, eftergivelse og afskrivning, retsafgift m.v.).",
    "type": 3,
    "vote_id": 7176
}