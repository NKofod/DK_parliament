{
    "area": "Folketinget",
    "period": 21,
    "resume": "Med Folketingets vedtagelse af indstillingen fra Udvalget til Prøvelse af Valgene godkendes de valg, der er afholdt i Danmark og på Færøerne, herunder valget af 175 kandidater i Danmark og 2 kandidater på Færøerne.\nPå grundlag af Rigsombudsmandens foreløbige opgørelse godkendes endvidere de 2 valgte kandidater i Grønland. Folketinget foretog den endelige godkendelse af valget af de 2 kandidater i Grønland den 14. juni 2005 på baggrund af den af Rigsombudsmanden endeligt udarbejdede valgbog, der blev oversendt til Folketinget den 27. maj 2005.\n\nBaggrund:\n\nUdvalgets betænkning og indstilling indeholder en gennemgang af valgene i Danmark, i Grønland og på Færøerne.\nDe 16 klager, der forelå vedrørende valget i Danmark, og den ene klage vedrørende valget i Grønland blev gennemgået i udvalget. En af klagerne vedrørende valget i Danmark gav anledning til, at udvalget anmodede om, at der i Røddingkredsen blev foretaget en fornyet fintælling af samtlige stemmer. Denne fintælling medførte dog ikke ændringer i kandidatudvælgelsen eller stedfortræderrækkefølgen.\nUdvalget indstillede herefter enstemmigt, at de i Danmark, i Grønland og på Færøerne afholdte valg af medlemmer til Folketinget og de af Indenrigs- og Sundhedsministeriet fremsendte beregninger og opgørelser godkendtes, dog således at godkendelsen for valget i Grønland var foreløbig.",
    "sagid": 31123,
    "sponsors": [],
    "statusid": 10,
    "title": "Betænkning og indstilling om folketingsvalget den 8. februar 2005.",
    "type": 5,
    "vote_id": 6270
}