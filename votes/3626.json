{
    "area": "Erhvervsministeriet",
    "period": 144,
    "resume": "Lovforslaget indeholder overordnet den samlede regulering, der gælder for udstedelse og handel med finansielle instrumenter på markedspladser. De væsentligste områder, der reguleres, er reglerne om betingelse for optagelse til handel på en markedsplads af et finansielt instrument, f.eks. reglerne om prospektkrav, om udstedernes og andres oplysningsforpligtelser og om overtagelsestilbud. \n\nDerudover omfatter lovforslaget regler om organisation og virksomhedsudøvelse, som gælder for de af markedets virksomheder, som ikke er undergivet anden finansiel lovgivning, f.eks. markedspladserne. \n\nMed lovforslaget gennemføres de områder af MiFID II, der på nuværende tidspunkt er reguleret i lov om værdipapirhandel m.v. \n\nParallelt med nærværende lovforslag har erhvervsministeren fremsat forslag til lov om ændring af lov om finansiel virksomhed og lov om finansielle rådgivere m.v. (L 156), som er en følgelov til nærværende lovforslag. Med L 156 gennemføres de dele af direktiv om markeder for finansielle instrumenter (MiFID II), der ikke gennemføres i L 155. De to lovforslag sambehandles, hvorfor der også henvises til omtalen under L 156.\n\nFormålet er ifølge lovforslagets bemærkninger at sikre velfungerende og effektive kapitalmarkeder til gavn for den finansielle stabilitet og kapitalfremskaffelsen samt at øge investorbeskyttelsen og gennemsigtigheden med henblik på at sikre, at tilliden til kapitalmarkederne bevares.\n\nLoven træder i kraft den 3. januar 2018, dog træder lovens § 262, stk. 3, i kraft den 1. juli 2017.\n",
    "sagid": 72422,
    "sponsors": [
        {
            "actor_id": 83,
            "administration": true,
            "name": "Brian Mikkelsen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om kapitalmarkeder.",
    "type": 3,
    "vote_id": 3626
}