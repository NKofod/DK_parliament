{
    "area": "Justitsministeriet",
    "period": 35,
    "resume": "Formålet med lovforslaget er for det første at skabe de færdselslovmæssige rammer for etableringen af de kommende letbaner på de områder, der hører under færdselsloven, ved at tilpasse en række af de eksisterende regler i færdselsloven til kørsel med letbanekøretøjer og ved at sætte en række regler udtrykkeligt i kraft for letbanekøretøjer. \n\nDer sker samtidig med lovforslaget en tilpasning af færdselslovens bestemmelser om frakendelse af førerretten. \n\nDesuden foreslås det, at definitionen af motorredskaber bliver ændret, så sådanne redskaber – på samme måde som traktorer – kan være indstillet med en konstruktivt bestemt hastighed på 40 km/t. mod 30 km/t. efter de gældende regler. \n\nEndvidere foreslås en ophævelse af kravet om, at der skal indhentes forudgående tilladelse fra politiet til kørsel med blokvogn i tilfælde, hvor blokvognen eller vogntoget opfylder de krav til dimensioner, som efter særtransportbekendtgørelsen gælder for tilladelsesfri særtransporter foretaget med almindelige lastbiler eller vogntog. \n\nDerudover foreslås der indført hjemmel, så transportministeren kan fastsætte bestemmelser om opkrævning af gebyr for udstedelse af legitimationskort til personer, der bliver bemyndiget til at regulere færdsel ved gennemførelse af særtransporter. \n\nLovforslag nr. L 30 blev opdelt i to lovforslag ved 2. behandling.",
    "sagid": 13001,
    "sponsors": [
        {
            "actor_id": 47,
            "administration": true,
            "name": "Karen Hækkerup",
            "party": "Socialdemokratiet"
        }
    ],
    "statusid": 40,
    "title": "Forslag til lov om ændring af færdselsloven. (Letbaner m.v.).",
    "type": 3,
    "vote_id": 2303
}