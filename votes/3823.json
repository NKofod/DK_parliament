{
    "area": "Beskæftigelsesministeriet",
    "period": 146,
    "resume": "Med lovforslaget gennemføres en række justeringer af dagpengesystemet, så det bliver mere fleksibelt og kan håndtere nye, skiftende og sammensatte beskæftigelsesformer. Samtidig opnås større vished og forudsigelighed om rettigheder for selvstændige og atypisk beskæftigede. \n\nDagpengesystemet bliver i højere grad baseret på objektive, registerbaserede og kontrollerbare oplysninger. Endvidere harmoniseres reglerne for lønmodtagere og selvstændige erhvervsdrivende. \n\nLovforslagets hovedpunkter er følgende: \n- De sættes fokus på aktiviteten frem for personens status som enten lønmodtager eller selvstændig erhvervsdrivende. \n- Dagpenge optjenes ved en summering af al A- og B-indkomst og overskud i selvstændig virksomhed. \n- Dagpengesatsen beregnes ved en summering af al A- og B-indkomst og overskud i selvstændig virksomhed. \n- Definitioner på hoved- og bibeskæftigelse baseres på objektive kriterier fremfor et skøn. \n- Det bliver nemmere at ophøre med selvstændig virksomhed. \n\nLovforslaget udmønter aftalen om et nyt dagpengesystem for fremtidens arbejdsmarked, som regeringen (Venstre, Det Konservative Folkeparti og Liberal Alliance) indgik med Socialdemokratiet og Dansk Folkeparti den 18. maj 2017. Aftalen bygger på anbefalingerne fra arbejdsgruppen for selvstændige i dagpengesystemet.\n",
    "sagid": 74676,
    "sponsors": [
        {
            "actor_id": 206,
            "administration": true,
            "name": "Troels Lund Poulsen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om arbejdsløshedsforsikring m.v. (Et nyt dagpengesystem for fremtidens arbejdsmarked).",
    "type": 3,
    "vote_id": 3823
}