{
    "area": "Beskæftigelsesministeriet",
    "period": 31,
    "resume": "Formålet med loven er at sikre, at kommunikationen mellem kommuner, arbejdsgivere og selvstændigt erhvervsdrivende om tilskudsordninger m.v. efter lov om en aktiv beskæftigelsesindsats kan ske digitalt.\n\nDer indføres hjemmel til, at beskæftigelsesministeren administrativt kan fastsætte regler om at anvende digital kommunikation mellem kommuner, arbejdsgivere og selvstændigt erhvervsdrivende om tilskud m.v. Ligeledes indføres hjemmel til administrativt at fastsætte regler for, hvor længe en arbejdsgiver kan vente med at anmode om et tilskud til fleksjob, ligesom der kan for arbejdsgiverens anmodning om løntilskud.\n\nEndvidere justeres lov om digital indberetningsløsning til brug for at anmelde sygefravær og anmodning om refusion af sygedagpenge og dagpenge efter barselloven. Justeringen skal sikre, at den digitale indberetningsløsning (NemRefusion) kan anvendes på andre områder, herunder tilskudsordninger.\n\nLoven er et led i udmøntningen af den fællesoffentlige digitaliseringsstrategi, jf. folketingsvedtagelse V 82 (2009-2010) om digitalisering af den offentlige sektor.",
    "sagid": 1930,
    "sponsors": [
        {
            "actor_id": 138,
            "administration": true,
            "name": "Mette Frederiksen",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om en aktiv beskæftigelsesindsats, lov om digital indberetningsløsning til brug for anmeldelse af sygefravær samt anmodning om refusion af sygedagpenge og dagpenge efter barselloven, lov om sygedagpenge og barselloven. (Digital kommunikation om tilskudsordninger m.v.).",
    "type": 3,
    "vote_id": 480
}