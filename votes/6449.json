{
    "area": "Sundheds- og Ældreministeriet",
    "period": 146,
    "resume": "Lovforslaget udmønter en del af regeringens aftale af 6. september 2017 med Folketingets øvrige partier om palliativ sedering og øget selvbestemmelse for patienter i forhold til fravalg af behandling, herunder livsforlængende behandling. \n\nMed lovforslaget forslås det at forenkle reglerne om patienters selvbestemmelsesret i aktuelle behandlingssituationer. Det foreslås med lovforslaget samtidig, at alle habile patienter – uanset diagnose og helbredstilstand – kan afvise, at en behandling indledes, ligesom sådanne patienter kan forlange en igangværende behandling bragt til ophør, uanset om dette betyder, at patienten derved afgår ved døden. \n\nDet foreslås herudover bl.a., at den gældende livstestamenteordning ændres til en behandlingstestamenteordning med øgede muligheder for selvbestemmelse for patienter, som måtte komme i en tilstand, hvor det ikke er muligt for dem at udøve denne ret selv, og at alle bestemmelser i et behandlingstestamente skal være bindende for sundhedspersonen. Ved ændringsforslag blev det klargjort, at livstestamenter oprettet inden den 1. januar 2019 fortsat vil være gyldige, og at beslutninger om tvangsbehandling skal over overholde patientens tilkendegivelser, uanset om disse er afgivet i et livstestamente eller i et behandlingstestamente.",
    "sagid": 74679,
    "sponsors": [
        {
            "actor_id": 163,
            "administration": true,
            "name": "Ellen Trane Nørby",
            "party": "Venstre"
        }
    ],
    "statusid": 11,
    "title": "Forslag til lov om ændring af sundhedsloven og lov om anvendelse af tvang ved somatisk behandling af varigt inhabile. (Øget selvbestemmelse for patienter i forhold til fravalg af behandling, herunder oprettelse af en behandlingstestamenteordning).",
    "type": 3,
    "vote_id": 6449
}