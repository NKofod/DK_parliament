{
    "area": "Erhvervs- og Vækstministeriet",
    "period": 32,
    "resume": "Loven moderniserer lovgivningen for de erhvervsdrivende fonde svarende til den reform af selskabsloven, der blev gennemført i 2009. Loven tilstræber størst mulig parallelitet mellem selskabsloven og lov om erhvervsdrivende fonde.\n \nLoven indeholder regler om rammerne for ledelsen og dens sammensætning. Ændringerne skal bl.a. skabe øget gennemsigtighed om ledelsen, herunder om bestyrelsens vederlag, samt stille flere krav til revisor. Fondene skal desuden fremadrettet redegøre for deres uddelingspolitik i deres årsregnskab, ligesom fondenes uddelinger i det forgangne år skal opdeles i hovedkategorier. \n\nLoven skal derudover styrke revisors rolle og fondsmyndighedens tilsyn med de erhvervsdrivende fonde, herunder opfølgning på bestyrelsernes redegørelser for god fondsledelse. \n\nUnder Folketingets behandling af lovforslaget stillede ministeren ændringsforslag om, at Erhvervsstyrelsen bliver fondsmyndighed for alle erhvervsdrivende fonde. Lovforslaget er udarbejdet på baggrund af Erhvervsfondsudvalgets rapport fra december 2012. \n\nErhvervs- og vækstministeren fastsætter tidspunktet for lovens ikrafttræden.\n",
    "sagid": 630,
    "sponsors": [
        {
            "actor_id": 28,
            "administration": true,
            "name": "Henrik Sass Larsen",
            "party": "Socialdemokratiet"
        }
    ],
    "statusid": 11,
    "title": "Forslag til lov om erhvervsdrivende fonde.",
    "type": 3,
    "vote_id": 118
}