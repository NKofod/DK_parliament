{
    "area": "Uddannelses- og Forskningsministeriet",
    "period": 153,
    "resume": "Lovforslaget har til formål at følge op på aftalen af 16. december 2020 mellem regeringen (Socialdemokratiet) og Venstre, Radikale Venstre, Socialistisk Folkeparti, Enhedslisten, Konservative og Alternativet om tillæg til aftale om genåbning af generelle kompensationsordninger. Af aftalen følger det bl.a., at uddannelsessøgende, som får en særlig høj indkomst i 2021 på grund af deltagelse i covid-19-beredskabet, ikke af den grund skal risikere at få et krav om tilbagebetaling af su. Aftalepartierne ønsker derfor at videreføre muligheden for at søge om forhøjet fribeløb for indtægt fra deltagelse i covid-19-beredskabet i 2021, lige som det har været muligt i 2020. \n\nMed lovforslaget foreslås det endvidere, at ophævelsestidspunktet for alle ændringer af SU-loven fra foråret 2020 vedrørende øgede lånemuligheder rykkes fra den 1. marts 2021 til den 1. august 2021.\n\nLovforslaget foreslås at træde i kraft den 28. februar 2021. ",
    "sagid": 86763,
    "sponsors": [
        {
            "actor_id": 286,
            "administration": true,
            "name": "Ane Halsboe-Jørgensen",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af SU-loven. (Forhøjelse af fribeløb og forlængelse af bestemmelser om udvidede SU-lånemuligheder som følge af covid-19).",
    "type": 3,
    "vote_id": 7798
}