{
    "area": "Økonomi- og Erhvervsministeriet",
    "period": 20,
    "resume": "Loven indeholder en justering af sømandslovens regler om tidsbegrænsede ansættelser, der bl.a. tydeliggør, hvad der skal forstås ved en tidsbegrænset ansættelse. Endvidere giver loven hjemmel til, at der kan fastsættes regler om undtagelse fra kravet om, at skibsføreren skal have dansk indfødsret.\n\nBaggrund:\n\tBaggrunden for ændringerne i reglerne om tidsbegrænset ansættelse var at sikre, at ansættelsesreglerne på søfartsområdet levede op til dele af EF-direktivet om tidsbegrænset ansættelse (1999/70/EF) og dele af EF-direktivet om generelle rammebestemmelser om ligebehandling med hensyn til erhverv og beskæftigelse (2000/78/EF). Baggrunden for ændringerne i reglerne om indfødsret var at sikre, at dansk ret var i overensstemmelse med to nylig afsagte domme fra EF-Domstolen.\n\tUnder førstebehandlingen og i udvalgsarbejdet blev der udtrykt bekymringer om omfanget af undtagelser fra kravet om, at skibsføreren skulle have dansk indfødsret. Økonomi- og erhvervsministeren fremsendte derfor en udtalelse, som blev optrykt i betænkningen, hvor det bl.a. blev pointeret, at de berørte organisationer ville få forelagt udkast til regler herom.",
    "sagid": 28777,
    "sponsors": [
        {
            "actor_id": 1495,
            "administration": true,
            "name": "Bendt Bendtsen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af sømandsloven og lov om skibes besætning. (Justering af reglerne om tidsbegrænset ansættelse for søfarende samt tilpasning af nationalitetskrav til førere af handelsskibe og fiskeskibe).",
    "type": 3,
    "vote_id": 6012
}