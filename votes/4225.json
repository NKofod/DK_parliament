{
    "period": 26,
    "resume": "",
    "sagid": 59296,
    "sponsors": [],
    "statusid": 17,
    "title": "Folketinget anerkender, at der er iværksat en lang række statslige initiativer til gavn for udviklingen i landdistrikterne og en løbende overvågning af landdistriktsudviklingen. Folketinget pålægger regeringen at afgive en ny status i foråret 2011, hvor resultaterne af den løbende overvågning afrapporteres, bl.a. i forhold til bosætning og erhvervsudvikling.\nFolketinget anerkender videre, at et folketingsflertal har iværksat flere initiativer, der sigter på at mildne konsekvenserne af den internationale økonomiske krise. Folketinget anmoder om, at den kommende regionalpolitiske redegørelse særskilt belyser, hvordan de økonomiske konjunkturer påvirker den regionale udvikling i ledigheden.\nFolketinget anderkender, at regeringen med udspillet om Grøn Vækst understøtter, at der vil kunne ske fuld hjemtagning af landdistriktsmidlerne. Folketinget vurderer ligeledes, at landdistriktsprogrammets fortsatte indsats for de lokale aktionsgrupper samt indsatsen over for børn og unge i landdistrikterne og der særlige indsats for landbrug på øerne indgår som et værdifuldt element i den samlede politik for landdistriktsudvikling.",
    "type": 9,
    "vote_id": 4225
}