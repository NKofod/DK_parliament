{
    "area": "Beskæftigelsesministeriet",
    "period": 155,
    "resume": "Lovforslaget indebærer, at der i lov om ligestilling af kvinder og mænd indsættes et forbud mod forskelsbehandling på grund af seksuel orientering uden for arbejdsmarkedet, og at forbuddet mod forskelsbehandling på grund af kønsidentitet, kønsudtryk og kønskarakteristika gøres eksplicit. Tilsvarende vil der i lov om forbud mod forskelsbehandling på arbejdsmarkedet blive indsat et eksplicit forbud mod forskelsbehandling på grund af kønsidentitet, kønsudtryk og kønskarakteristika. \n\nDer indføres samtidig – for at sikre håndhævelsen af forbuddet – en klageadgang til Ligebehandlingsnævnet, og Institut for Menneskerettigheder får mandat til at rejse klagesager og lave analyser på området. \n\nBegreberne kønsidentitet, kønsudtryk og kønskarakteristika indsættes desuden eksplicit i straffeloven i § 81, nr. 6, om hadforbrydelser og § 266 b, stk. 1, om hadefulde ytringer og i lov om forbud mod forskelsbehandling på grund af race m.v. Også udtalelser eller lignende, hvormed en gruppe af personer trues, forhånes eller nedværdiges på grund af deres handicap, vil med lovforslaget fremover være omfattet af straffelovens § 266 b.",
    "sagid": 89636,
    "sponsors": [
        {
            "actor_id": 15776,
            "administration": true,
            "name": "Peter Hummelgaard",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om ligestilling af kvinder og mænd, lov om forbud mod forskelsbehandling på arbejdsmarkedet m.v., straffeloven og forskellige andre love. (Styrket beskyttelse af lgbti-personer mod forskelsbehandling, hadforbrydelser og hadefulde ytringer og beskyttelse af personer med handicap mod hadefulde ytringer).",
    "type": 3,
    "vote_id": 8486
}