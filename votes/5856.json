{
    "area": "Indenrigs- og Sundhedsministeriet",
    "period": 21,
    "resume": "Loven gennemfører en række tilpasninger af den hidtil gældende lovgivning til den nye regionale struktur og samler de centrale bestemmelser vedrørende patienters adgang til at klage og få erstatning i forbindelse med behandling, undersøgelse m.v. inden for sundhedsvæsenet i én lov. Loven indfører endvidere en takstfinansiering af Sundhedsvæsenets Patientklagenævn.\n\nBaggrund:\n\nLovforslaget var en del af den samlede lovgivningsmæssige gennemførelse af kommunalreformen og dermed en udmøntning af aftalen af juni 2004 mellem regeringen og Dansk Folkeparti om en strukturreform og aftalen om en udmøntningsplan fra september 2004.\nFormålet med lovforslaget var at tilpasse den eksisterende lovgivning til den nye regionale struktur og skabe et samlet overblik for patienterne over deres adgang til at klage og modtage erstatning i forbindelse med behandling i sundhedsvæsenet. \nMed hensyn til den del af lovforslaget, som vedrørte takstfinansieringen af Patientklagenævnet, fremgik det af bemærkningerne, at formålet med at lade finansieringen af klager overgå til de driftsansvarlige myndigheder i sundhedsvæsenet bl.a. var at give disse mulighed for og incitament til lokalt at iværksætte foranstaltninger til begrænsning af anledningen til, at borgerne indsendte klager til Patientklagenævnet.\nFor så vidt angår øvrige lovforslag inden for sundhedsområdet om gennemførelsen af kommunalreformen henvises til omtalen under L 73 og L 74.",
    "sagid": 31165,
    "sponsors": [
        {
            "actor_id": 145,
            "administration": true,
            "name": "Lars Løkke Rasmussen",
            "party": "Uden for folketingsgrupperne"
        }
    ],
    "statusid": 11,
    "title": "Forslag til lov om klage- og erstatningsadgang inden for sundhedsvæsenet.",
    "type": 3,
    "vote_id": 5856
}