{
    "area": "Indenrigs- og Sundhedsministeriet",
    "period": 22,
    "resume": "Loven indfører et forbud mod, at der fremover kan indgås overenskomster for sundhedspersoner i praksissektoren, der indeholder eksklusivbestemmelser, ligesom eksklusivbestemmelser i eksisterende overenskomster vil være ugyldige fra lovens ikrafttræden 1. januar 2007. Loven indfører endvidere et forbud mod at lægge vægt på foreningsforhold i forbindelse med meddelelse af tilladelse til at tiltræde overenskomster i praksissektoren.\n\nBaggrunden for de nye regler er, at Den Europæiske Menneskerettighedsdomstol den 11. januar 2006 fastslog, at den danske retstilstand med hensyn til sikring af foreningsfriheden ikke er i overensstemmelse med artikel 11 i den europæiske menneskerettighedskonvention.\n\nDomstolens afgørelse vedrører lønmodtagere på arbejdsmarkedet. Regeringen har imidlertid fundet, at der i lyset af de principielle hensyn til mere generelt at sikre foreningsfriheden for den enkelte person, som udøver et erhverv, også er grundlag for at gøre op med eksklusivbestemmelserne for de liberale erhverv, idet regeringen ønsker, at man frit skal kunne udøve sit erhverv, uanset om man er medlem af en bestemt forening eller ej.",
    "sagid": 39828,
    "sponsors": [
        {
            "actor_id": 145,
            "administration": true,
            "name": "Lars Løkke Rasmussen",
            "party": "Uden for folketingsgrupperne"
        }
    ],
    "statusid": 11,
    "title": "Forslag til lov om ændring af sundhedsloven. (Ophævelse af eksklusivbestemmelser og krav om foreningsmedlemskab i praksissektoren).",
    "type": 3,
    "vote_id": 5520
}