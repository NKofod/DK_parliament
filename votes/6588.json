{
    "period": 146,
    "resume": "",
    "sagid": 76598,
    "sponsors": [
        {
            "actor_id": 119,
            "administration": false,
            "name": "Dennis Flydtkjær",
            "party": "Dansk Folkeparti"
        },
        {
            "actor_id": 88,
            "administration": false,
            "name": "Martin Geertsen",
            "party": "Venstre"
        },
        {
            "actor_id": 15800,
            "administration": false,
            "name": "Henrik Dahl",
            "party": "Liberal Alliance"
        },
        {
            "actor_id": 1454,
            "administration": false,
            "name": "Rasmus Jarlov",
            "party": "Det Konservative Folkeparti"
        }
    ],
    "statusid": 17,
    "title": "Et godt arbejdsmiljø er vigtigt for den enkelte og for arbejdspladsen som helhed. Det gælder for staten som for offentlige og private arbejdspladser i hele Danmark.\n\nEn velfungerende offentlig sektor er kendetegnet ved, at der er tillidsfulde relationer og samarbejde mellem ledelse og medarbejdere. Personalepolitikker skal opleves relevante og nærværende og udmøntes i et samarbejde mellem ledere og medarbejdere. Det handler om at udøve god ledelse. Motiverede og engagerede medarbejdere oplever således en større arbejdsglæde til gavn for velfærden.\n\nDenne retning skal være drivende for personalepolitikken i den offentlige sektor, herunder staten. Det er således vigtigt at understøtte en fokuseret indsats i forhold til arbejdsbetinget stress, nedbringelse af sygefraværet m.v. Når der opleves udfordringer på statens arbejdspladser, skal lederne kunne få råd og vejledning til gode løsninger til gavn for medarbejderne, arbejdspladserne og velfærden.\n\nFolketinget konstaterer, at regeringen i efteråret i regi af sammenhængsreformen kommer med en ledelses- og kompetencereform.",
    "type": 9,
    "vote_id": 6588
}