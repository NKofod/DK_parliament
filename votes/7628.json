{
    "area": "Beskæftigelsesministeriet",
    "period": 153,
    "resume": "Lovforslaget går ud på at styrke kvinders incitament til at blive selvstændigt erhvervsdrivende og at forbedre lønkompensationen i forbindelse med barsels- og forældreorlov for både mænd og kvinder. \n\nLovforslaget udmønter aftalen mellem regeringen, Radikale Venstre, Socialistisk Folkeparti, Enhedslisten og Alternativet om at forbedre barselsvilkårene for selvstændigt erhvervsdrivende således, at der findes en løsning på de økonomiske udfordringer, som mange selvstændige oplever, når de holder barselsorlov fra deres virksomhed.\n\nMed lovforslaget foreslås det, at anvendelsesområdet for lov om barselsudligning på det private arbejdsmarked udvides til også at omfatte selvstændigt erhvervsdrivende.\n\nDet foreslås også, at en selvstændigt erhvervsdrivende skal kunne modtage kompensation, hvis den pågældende modtager barselsdagpenge og har et samlet resultat i den selvstændige erhvervsvirksomhed, som overstiger barselsdagpengemaksimum.\n\nEndelig foreslås det, at selvstændigt erhvervsdrivende opkræves et bidrag til barselsudligningsordningen, hvis den pågældende har selvstændig erhvervsvirksomhed som hovedbeskæftigelse, og efter årsopgørelsen for det seneste regnskabsår har et samlet resultat før renter, der overstiger maksimum for barselsdagpenge. Det foreslås, at bidraget fastsættes til 1.225 kr., hvilket svarer til det bidrag, som private arbejdsgivere betaler pr. fuldtidsansat. \n\nDet foreslås, at lovforslaget træder i kraft den 1. januar 2021.",
    "sagid": 85675,
    "sponsors": [
        {
            "actor_id": 15776,
            "administration": true,
            "name": "Peter Hummelgaard",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af barselsudligningsloven. (Optagelse af selvstændigt erhvervsdrivende i barselsudligningsordningen og justering af klageadgang).",
    "type": 3,
    "vote_id": 7628
}