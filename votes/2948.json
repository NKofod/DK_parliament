{
    "area": "Skatteministeriet",
    "period": 139,
    "resume": "Ifølge lovforslaget kan skatteministeren for perioden til og med 2019, hvor et nyt it-system til at understøtte inddrivelsen forventes færdigt, fastsætte regler om fravigelse af den generelle dækningsrækkefølge og regler om inddrivelse af udvalgte fordringer. \n\nDerudover foreslås det at ændre klagestrukturen på inddrivelsesområdet, så klager fremover skal sendes direkte til SKAT. Ændrer SKAT ikke afgørelsen, videresendes klagen til Skatteankestyrelsen. \n\nEndelig indeholder lovforslaget en række justeringer og præciseringer af hjemmelsgrundlaget, herunder at modregning og indkomstaftrapning af børne- og ungeydelsen kan ske uden partshøring, at SKAT ved skærpet konkurskarantæne kan nægte eller inddrage registreringen for moms m.v., og at SKAT kan indhente oplysninger om, hvilke personer der er berettigede til børne- og ungeydelsen, og om nettoindkomst og betalingsevne til statiske og regnskabsmæssige forhold. \n\nLovforslaget er det andet af en række lovgivningstiltag, som følge af at SKAT den 8. september 2015 besluttede at stoppe al automatisk inddrivelse via it-systemet Et Fælles Inddrivelsessystem.",
    "sagid": 68060,
    "sponsors": [
        {
            "actor_id": 24,
            "administration": true,
            "name": "Karsten Lauritzen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om inddrivelse af gæld til det offentlige, lov om en børne- og ungeydelse og opkrævningsloven. (Restanceinddrivelsesmyndighedens inddrivelse i perioden til og med 2019, gennemførelse af modregning og indkomstaftrapning af børne- og ungeydelsen uden partshøring m.v.).",
    "type": 3,
    "vote_id": 2948
}