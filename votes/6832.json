{
    "area": "Skatteministeriet",
    "period": 148,
    "resume": "Efter gældende regler stiger registreringsafgiften for eldrevne køretøjer m.v. fra den 1. januar 2019. Formålet med lovforslaget er, at indfasningen af registreringsafgiften for eldrevne køretøjer udskydes med 1 år, og at bundfradraget i registreringsafgiften forlænges og forhøjes. De forslåede ændringer vil medføre, at der for eldrevne køretøjer m.v. med en værdi på op til 400.000 kr. vil skulle betales 0 kr. i registreringsafgift i 2019 og 2020. \n\nRegeringen (Venstre, Liberal Alliance og Det Konservative Folkeparti) ønsker således at udskyde den planlagte indfasning af registreringsafgiften for eldrevne køretøjer m.v., indtil den grønne transportkommission kommer med et bud på en langsigtet afgiftsmodel. \n\nLovforslaget blev samtidig med fremsættelsen den 7. december 2018 sendt i en kort høring med frist for høringssvar den 9. december 2019. \n\nDa lovforslaget ønskes vedtaget inden jul, så lovforslaget kan træde i kraft den 1. januar 2019, er der behov for, at Folketinget dispenserer for 30-dagesreglen.",
    "sagid": 78221,
    "sponsors": [
        {
            "actor_id": 24,
            "administration": true,
            "name": "Karsten Lauritzen",
            "party": "Venstre"
        }
    ],
    "statusid": 11,
    "title": "Forslag til lov om ændring af registreringsafgiftsloven, brændstofforbrugsafgiftsloven og lov om vægtafgift af motorkøretøjer m.v. (Udskydelse af indfasning af registreringsafgift m.v. og ændring af bundfradrag for eldrevne køretøjer m.v.).",
    "type": 3,
    "vote_id": 6832
}