{
    "area": "Sundhedsministeriet",
    "period": 153,
    "resume": "Lovforslaget handler om at give myndighederne, herunder Statens Serum Institut og kommunerne, værktøjer, der kan bidrage til den styrkede indsats vedrørende smitteopsporing. \n\nDet foreslås, at myndighederne, herunder Statens Serum Institut og kommunerne, får mulighed for at anvende spildevandsovervågning som led i smitteopsporingen af SARS-CoV-2, idet studier indikerer, at det via spildevandsovervågning og undersøgelser af mængden af for eksempel SARS-CoV-2 i spildevand er muligt at anslå forekomsten af virus i samfundet.\n\nDer skal ske de nødvendige tilpasninger af epidemiloven med henblik på at sikre dels et klart grundlag for, at spildevandsforsyningsselskaberne kan deltage i smitteopsporing og smitteovervågning via spildevand, forudsat at selskaberne får omkostningerne hertil refunderet, dels at Statens Serum Institut og kommunalbestyrelserne får hjemmel til at påbyde selskaberne at bistå og medvirke.\n\nForslaget sikrer desuden klar hjemmel til, at kommunalbestyrelserne kan tage initiativ til at foretage lokal overvågning af spildevand med inddragelse af eksterne parter, herunder bl.a. spildevandsforsyningsselskaber, med henblik på at forebygge og inddæmme udbredelsen af smitsomme sygdomme. Denne overvågning vil kunne iværksættes parallelt med øvrige statslige initiativer på området.\n\nDet foreslås, at lovforslaget træder i kraft den 1. juli 2021. ",
    "sagid": 88737,
    "sponsors": [
        {
            "actor_id": 244,
            "administration": true,
            "name": "Magnus Heunicke",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af epidemiloven. (Overvågning af smitsomme sygdomme via spildevand).",
    "type": 3,
    "vote_id": 8364
}