{
    "area": "Sundheds- og Ældreministeriet",
    "period": 151,
    "resume": "Efter tatoveringsloven er det bl.a. forbudt at tatovere i ansigtet. Sundheds- og ældreministeren har imidlertid bemyndigelse til at fastsætte regler om, at personer, som har gennemført en uddannelse med et praktisk og teoretisk indhold i kosmetisk tatovering, der er fastsat af en brancheforening, må udføre tatovering af øjenbryn, hårbund, øvre og nedre øjenlåg og læber. Denne bemyndigelse er endnu ikke udnyttet.\n\nNår den nævnte bemyndigelse bliver udnyttet, vil kosmetiske tatoveringssteder blive omfattet af registrerings- og tilsynsordningen, der allerede gælder for traditionelle tatoveringssteder. Sundheds- og ældreministeren får endvidere bemyndigelse til at fastsætte nærmere krav til uddannelse i kosmetisk tatovering og krav til de brancheforeninger, som skal fastsætte indholdet af uddannelserne i kosmetisk tatovering.\n\nFormålet med lovforslaget er desuden at skabe de bedste forudsætninger for at støtte bandemedlemmer, der deltager i myndighedernes exitprogram. Lovforslaget indfører en undtagelse fra forbuddene i tatoveringsloven mod at udføre tatoveringer på visse legemsdele og at udføre tatoveringer på personer under 18 år. Det bliver tilladt for exitkandidater at få lavet såkaldte coveruptatoveringer, hvis det skønnes nødvendigt af hensyn til exitkandidatens sikkerhed m.v.\n",
    "sagid": 81579,
    "sponsors": [
        {
            "actor_id": 244,
            "administration": true,
            "name": "Magnus Heunicke",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af tatoveringsloven. (Regulering af kosmetisk tatovering og undtagelser fra loven for personer i exitforløb).",
    "type": 3,
    "vote_id": 7488
}