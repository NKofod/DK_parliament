{
    "area": "Erhvervs- og Vækstministeriet",
    "period": 31,
    "resume": "Med loven omdannes Fornyelsesfonden til Markedsmodningsfonden. Med omlægningen sættes der øget fokus på at hjælpe særlig små og mellemstore virksomheder med at overkomme de barrierer, de oplever i markedsmodningsfasen. Fondens midler skal anvendes inden for tre fokusområder:\n1) Markedsmodning af virksomheders innovative produkter og serviceydelser. \n2) Markedsmodning baseret på innovationsfremmende offentlig efterspørgsel. \n3) Markedsmodning gennem etablering eller deltagelse i partnerskaber, foreninger m.v.\nFonden tilføres 135 mio. kr. årligt i 2013-2015. Fonden ledes af en professionel bestyrelse med erhvervsmæssig indsigt og med viden om markedsmodning, kommercialisering, grøn omstilling og indkøbspolitik i den offentlige sektor samt design og andre kreative erhverv.\n\nLoven følger op på aftalen indgået mellem regeringen (Socialdemokratiet, Radikale Venstre og Socialistisk Folkeparti), Venstre og Det Konservative Folkeparti om udmøntning af UMTS-reserven svarende til de budgetterede indtægter fra auktionerne over 3.-generationsmobilnettet (UMTS er en forkortelse for Universal Mobile Telecommunications System).",
    "sagid": 6431,
    "sponsors": [
        {
            "actor_id": 62,
            "administration": true,
            "name": "Annette Vilhelmsen",
            "party": "Socialistisk Folkeparti"
        }
    ],
    "statusid": 11,
    "title": "Forslag til lov om ændring af lov om fond til grøn omstilling og erhvervsmæssig fornyelse. (Omdannelse af Fornyelsesfonden til Markedsmodningsfonden m.v.).",
    "type": 3,
    "vote_id": 902
}