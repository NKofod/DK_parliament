{
    "area": "Sundheds- og Ældreministeriet",
    "period": 144,
    "resume": "Lovforslaget indebærer en justering af kommunernes takster for færdigbehandlede patienter, bl.a. med det formål at reducere og forebygge overbelægning på sygehusene. \n\nLovforslaget indebærer konkret, at kommunernes færdigbehandlingstakst, der i dag er 1.976 kr. pr. dag, fordobles for de første 2 dage og tredobles fra dag 3 og frem. Regionerne vil med lovforslaget modtage samme takst som i dag, mens forøgelsen vil blive tilbageført til kommunerne under et inden for den enkelte region, med henblik på at pengene bliver i det kommunale system.\n\nDe højere færdigbehandlingstakster skal ses i sammenhæng med den nationale handlingsplan for den ældre medicinske patient (juni 2016) og akutpakken for at nedbringe overbelægning. \n\nLoven skal træde i kraft den 1. januar 2017.",
    "sagid": 70694,
    "sponsors": [
        {
            "actor_id": 130,
            "administration": true,
            "name": "Sophie Løhde",
            "party": "Venstre"
        }
    ],
    "statusid": 11,
    "title": "Forslag til lov om ændring af sundhedsloven. (Justering af takster for somatiske færdigbehandlingsdage).",
    "type": 3,
    "vote_id": 3338
}