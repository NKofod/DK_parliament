{
    "area": "Børne- og Socialministeriet",
    "period": 148,
    "resume": "Lovforslaget har til formål at hindre, at udenlandske par indgår proformaægteskab i Danmark for at opnå ret til ophold i EU. Formålet er dermed også at fjerne dette indtægtsgrundlag for kriminelle netværk. Med lovforslaget indføres derfor et forbud i lov om ægteskabs indgåelse og opløsning mod at indgå ægteskab, hvis der er bestemte grunde til at antage, at der er tale om et proformaægteskab med det formål at opnå ret til ophold i Danmark, i et andet EU-/EØS-land eller i Schweiz. \n\nDerudover indebærer lovforslaget, at man samler kompetencerne i indsatsen mod proformaægteskaber ved at oprette en specialiseret enhed, der skal være et værn mod bl.a. udenlandske pars brug af falske dokumenter ved indgåelse af ægteskab i Danmark. \n\nMed lovforslaget udmøntes stemmeaftalen af 4. maj 2018 mellem regeringen (Venstre, Liberal Alliance og Det Konservative Folkeparti) og Socialdemokratiet, Enhedslisten, Alternativet, Radikale Venstre og Socialistisk Folkeparti om indsatsen mod proformaægteskaber.\n\nLoven skal træde i kraft den 1. januar 2019. Dog skal § 2 træde i kraft den 1. december 2018. ",
    "sagid": 77260,
    "sponsors": [
        {
            "actor_id": 189,
            "administration": true,
            "name": "Mai Mercado",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af lov om ægteskabs indgåelse og opløsning og udlændingeloven. (Forbud mod proformaægteskab og Nationalt ID-centers rolle og funktioner m.v.).",
    "type": 3,
    "vote_id": 6719
}