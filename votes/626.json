{
    "area": "Forsvarsministeriet",
    "period": 31,
    "resume": "Loven bygger på betænkning nr. 1529/2012 om Politiets Efterretningstjeneste (PET) og Forsvarets Efterretningstjeneste (FE), som blev afgivet af Udvalget vedrørende Politiets og Forsvarets Efterretningstjenester den 24. februar 2012, og loven svarer i det væsentligste til udvalgets lovudkast. Loven skal også ses i sammenhæng med L 161 om Politiets Efterretningstjeneste, der ligeledes bygger på betænkning nr. 1529/2012.\n\nLovens hovedpunkter er følgende:\n- Samling af lovreguleringen af FE i en selvstændig lov om FE\n- Regulering af FE's indsamling, indhentning og anden behandling af oplysninger\n- Oprettelse af et uafhængigt tilsyn med efterretningstjenesterne til afløsning af Wamberg-udvalget\n- Regulering af adgangen til indsigt i oplysninger hos FE.\n\nLoven udmønter den politiske aftale af 26. februar 2013 mellem regeringen (Socialdemokratiet, Radikale Venstre og Socialistisk Folkeparti) og Venstre, Dansk Folkeparti og Det Konservative Folkeparti om at gennemføre en selvstændig lovregulering af Forsvarets Efterretningstjenestes virksomhed og at etablere et særligt tilsynsorgan til at styrke kontrollen med Forsvarets Efterretningstjenestes behandling af oplysninger om fysiske og juridiske personer, der er hjemmehørende i Danmark.",
    "sagid": 2299,
    "sponsors": [
        {
            "actor_id": 67,
            "administration": true,
            "name": "Nick Hækkerup",
            "party": "Socialdemokratiet"
        }
    ],
    "statusid": 11,
    "title": "Forslag til lov om Forsvarets Efterretningstjeneste (FE).",
    "type": 3,
    "vote_id": 626
}