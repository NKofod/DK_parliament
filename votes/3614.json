{
    "area": "Uddannelses- og Forskningsministeriet",
    "period": 144,
    "resume": "Lovforslaget skal skabe bedre rammer for ledelsen på universiteterne og er en opfølgning på en aftale af 11. april 2017 mellem regeringen (Venstre, Liberal Alliance og Det Konservative Folkeparti), Socialdemokratiet og Dansk Folkeparti. \n\nMed lovforslaget præciseres bestyrelsens opgaver, så det bl.a. fremgår, at bestyrelsen har ansvaret for den overordnede og strategiske ledelse af universitetet, herunder løbende udvikling af forskning og uddannelse samt den strategiske dialog med ministeren. Desuden foreslås det at udvide kompetencekravene til de eksterne bestyrelsesmedlemmer. \n\nDerudover foreslås det, at der fastsættes nye procedurer for udpegning af formanden og de øvrige eksterne medlemmer af bestyrelserne. Det foreslås også, at de gældende regler om indstillings- og udpegningsorganer videreudvikles, så der kommer klare regler for sammensætning af udpegningsorganet og indstillingsorganet, der bedre afspejler universiteternes samfundsmæssige betydning. \n\nHerudover foreslås det, at de nuværende udviklingskontrakter erstattes af strategiske rammekontrakter, og at den løbende dialog mellem bestyrelserne og uddannelses- og forskningsministeren styrkes. \n\nDet foreslås, at loven træder i kraft den 1. juli 2017.",
    "sagid": 73011,
    "sponsors": [
        {
            "actor_id": 132,
            "administration": true,
            "name": "Søren Pind",
            "party": "Venstre"
        }
    ],
    "statusid": 11,
    "title": "Forslag til lov om ændring af universitetsloven. (Bedre rammer for ledelse).",
    "type": 3,
    "vote_id": 3614
}