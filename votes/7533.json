{
    "area": "Social- og Indenrigsministeriet",
    "period": 153,
    "resume": "Formålet med lovforslaget er at skabe hjemmel til, at færinger kan få tildelt et dansk personnummer på Færøerne, således muligheden for at tilgå de offentlige danske digitale selvbetjeningsløsninger forbedres for færinger bosat på Færøerne. Endvidere er formålet at skabe klar hjemmel til, at der kan videregives oplysninger fra CPR til brug for de færøske myndigheders sagsbehandling. \n\nYderligere er formålet med forslaget at ændre reglerne i CPR-loven, så det sikres, at den særlige partshøringsprocedure også gælder i tilfælde, hvor et barns adresse flyttes til et krisecenter. Dette vil betyde, at adressen ikke bliver oplyst til den ikke medflyttende forældre under behandlingen af den anmeldte flytning. Endvidere skal lovændringen sikre, at der ved registrering af særlig adressebeskyttelse altid registreres almindelig navne- og adressebeskyttelse, hvormed særligt truede persongrupper efter skriftlig meddelelse fra politiet til kommunen bliver registreret som værende uden fast bopæl i CPR. \n\nEndelig vil lovændringen betyde, at almene boligorganisationer samt visse private udlejere efter anmodning kan få adgang til oplysninger fra CPR om flytninger til og fra en bolig, som de pågældende ejer. Det gælder uanset, om de pågældende personer har navne- og adressebeskyttelse.\n\nLoven forventes at træde i kraft den 1. januar 2021. \n\n",
    "sagid": 84925,
    "sponsors": [
        {
            "actor_id": 38,
            "administration": true,
            "name": "Astrid Krag",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om Det Centrale Personregister. (Tildeling af personnummer til færinger, udlevering af oplysninger om til- og fraflytning til almene boligorganisationer m.v., ændring af reglerne for behandling af sager om bopælsregistrering af børn m.v.).",
    "type": 3,
    "vote_id": 7533
}