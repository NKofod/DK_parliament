{
    "area": "Skatteministeriet",
    "period": 21,
    "resume": "Loven indebærer, at det bliver muligt for virksomhederne også at udarbejde det skattemæssige årsregnskab i en fremmed valuta. Det sker ved at foretage ændringer i skattekontrolloven og kursgevinstloven m.v., således at visse nærmere afgrænsede selskaber, personer og dødsboer får mulighed for at vælge at udarbejde det skattemæssige årsregnskab i en fremmed valuta.\n\nBaggrund:\n\nLovforslaget var en revideret genfremsættelse af lovforslag nr. L 123 (1. samling). \nBaggrunden for lovforslaget var, at den stigende internationalisering medførte, at det var blevet relevant for stadig flere virksomheder at bogføre eller aflægge regnskab i fremmed valuta.\nIfølge regnskabsreglerne var det allerede muligt at aflægge regnskab i en relevant fremmed valuta, og for visse børsnoterede virksomheder blev det endvidere pr. 1. januar 2005 en pligt at aflægge regnskabet i en relevant fremmed valuta. Imidlertid kunne virksomhederne efter de gældende skatteregler alene aflægge skattemæssigt årsregnskab i danske kroner, og dette betød, at virksomheder, der ønskede at bogføre eller aflægge regnskab i fremmed valuta, blev pålagt væsentlige administrative byrder.",
    "sagid": 31587,
    "sponsors": [
        {
            "actor_id": 271,
            "administration": true,
            "name": "Kristian Jensen",
            "party": "Venstre"
        }
    ],
    "statusid": 11,
    "title": "Forslag til lov om ændring af skattekontrolloven, kursgevinstloven og skattestyrelsesloven. (Udarbejdelse af skattemæssigt årsregnskab i fremmed valuta).",
    "type": 3,
    "vote_id": 5695
}