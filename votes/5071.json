{
    "area": "Økonomi- og Erhvervsministeriet",
    "period": 23,
    "resume": "Loven indeholder et straflempelsesprogram. Ideen hermed er, at karteldeltagere kan undgå tiltale eller få deres straf sat ned ved at henvende sig til myndighederne med oplysninger, der kan bidrage til opklaring af kartellet. Herudover indføres nye efterforskningsinstrumenter for myndighederne. Konkurrencestyrelsen får således bl.a. adgang til at besigtige indholdet af lommer, tasker og lign., når styrelsen går på kontrolundersøgelse\nEndvidere giver loven Konkurrencestyrelsen kompetence til at afslutte en sag ved udstedelse af et administrativt bødeforelæg, og ansatte i Konkurrencestyrelsen kan beskikkes af Rigsadvokaten til i byretterne at rejse og udføre tiltale i visse tilståelsessager om overtrædelse af konkurrenceloven. \nLoven betyder også, at Konkurrencerådsmedlemmernes uafhængighed bliver præciseret. \nEn række elementer i loven sigter desuden mod at styrke konkurrencen om offentlige opgaver. Loven tillægger bl.a. Konkurrencestyrelsen en klar kompetence til at indhente oplysninger om offentlige indkøb.",
    "sagid": 47891,
    "sponsors": [
        {
            "actor_id": 1495,
            "administration": true,
            "name": "Bendt Bendtsen",
            "party": "Det Konservative Folkeparti"
        }
    ],
    "statusid": 11,
    "title": "Forslag til lov om ændring af konkurrenceloven, retsplejeloven, lov om indhentning af tilbud i bygge- og anlægssektoren og lov om Klagenævnet for Udbud. (Styrket indsats mod karteller, forbedrede kontrol- og efterforskningsinstrumenter og mere konkurrence om offentlige ydelser).",
    "type": 3,
    "vote_id": 5071
}