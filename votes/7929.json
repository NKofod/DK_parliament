{
    "area": "Justitsministeriet",
    "period": 151,
    "resume": "Lovforslaget er med enkelte justeringer og en tilføjelse en genfremsættelse af lovforslag nr. L 197, folketingsåret 2018-19, 1. samling.\n\nDet følger op på den del af regeringens udspil fra den 10. oktober 2019 om tryghed og sikkerhed i det offentlige rum, der omhandler en forstærket indsats mod sprængstoffer, og indebærer en udvidelse af politiets adgang til at anvende agenter i forhold til de gældende regler, hvor politiet i dag alene kan anvende hemmelige agenter i efterforskningen af lovovertrædelser, som efter loven kan straffes med fængsel i 6 år eller derover. \n\nPolitiets adgang til at anvende agenter i efterforskningen af sager om udbredelse og besiddelse m.v. af børnepornografi samt salg af hælervarer, narkotika, våben og eksplosivstoffer udvides, når disse lovovertrædelser begås ved brug af internettet. \n\nDerudover sker der en udvidelse af kredsen af de personer, der kan udføre agentvirksomhed, til at omfatte ansatte i politiet med særlige efterforskningsmæssige kvalifikationer. \n\nDet foreslås, at loven træder i kraft den 1. maj 2020.",
    "sagid": 82039,
    "sponsors": [
        {
            "actor_id": 67,
            "administration": true,
            "name": "Nick Hækkerup",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af retsplejeloven. (Styrkelse af politiets muligheder for efterforskning af kriminalitet på internettet).",
    "type": 3,
    "vote_id": 7929
}