{
    "area": "Beskæftigelsesministeriet",
    "period": 148,
    "resume": "Formålet med loven er at etablere en it-løsning, hvor identifikation af relevante kunder tilvejebringes pensionsinstitutterne, ved at Udbetaling Danmark får til opgave at udsøge de pensionskunder, der har behov for en mere målrettet rådgivning om pensionsopsparingens påvirkning af indkomstafhængige ydelser. Rådgivningen skal understøtte den omlægning af arbejdsmarkedspensionerne, der er forudsat i »Aftale om flere år på arbejdsmarkedet«. \n\nMed loven kan et pensionsinstitut videregive cpr-numre på kunder til Udbetaling Danmark, med henblik på at Udbetaling Danmark udsøger kunder, som har behov for rådgivning i det enkelte pensionsinstitut om påvirkningen af indkomstafhængige ydelser, når kunden er eller kan blive omfattet af en aldersforsikring i en obligatorisk arbejdsmarkedspension. \n\nMålrettet rådgivning er også relevant for kunder, der ikke selv modtager indkomstafhængige ydelser, men hvis indkomst påvirker en anden persons indkomstafhængige ydelse, f.eks. hos en ægtefælle eller samlever. \n\nLoven er et led i udmøntningen af den politiske aftale om flere år på arbejdsmarkedet indgået den 20. juni 2017.\n",
    "sagid": 77683,
    "sponsors": [
        {
            "actor_id": 206,
            "administration": true,
            "name": "Troels Lund Poulsen",
            "party": "Venstre"
        }
    ],
    "statusid": 11,
    "title": "Forslag til lov om ændring af lov om Udbetaling Danmark og pensionsbeskatningsloven. (Udsøgning af målgrupper til brug for rådgivning om aldersforsikring, aldersopsparing eller supplerende engangssum i obligatoriske arbejdsmarkedspensioner).\n",
    "type": 3,
    "vote_id": 6762
}