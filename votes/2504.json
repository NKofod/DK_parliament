{
    "area": "Erhvervs- og Vækstministeriet",
    "period": 35,
    "resume": "Lovforslaget implementerer solvens II-direktivet med efterfølgende ændringer, herunder omnibus II-direktivet, der har til formål at skabe endnu bedre beskyttelse af forsikringstagere og understøtte den finansielle stabilitet. Reglerne har endvidere til formål at give forsikringsselskaberne ensartede regler inden for det indre marked og at øge europæiske forsikringsselskabers konkurrenceevne internationalt til gavn for kunderne.\n\nMed lovforslaget ændres bl.a. investeringsreglerne for forsikringsselskaberne. Hvor de gældende investeringsregler i høj grad har fastsat kvantitative investeringsgrænser for selskabernes placeringer, vil reguleringen fremadrettet i høj grad basere sig på et krav om, at selskaberne har og kan demonstrere en passende forståelse for risiciene ved de valgte investeringer og sammenhængen med de løfter, der er afgivet til kunderne.\n\nLoven skal træde i kraft den 1. januar 2016. Dog skal bestemmelser om Finanstilsynets forhåndsgodkendelse af en række områder allerede træde i kraft den 1. april 2015, og bestemmelser, der omhandler forhold, som Finanstilsynet kan træffe afgørelse om, skal træde i kraft den 1. juli 2015.",
    "sagid": 22037,
    "sponsors": [
        {
            "actor_id": 28,
            "administration": true,
            "name": "Henrik Sass Larsen",
            "party": "Socialdemokratiet"
        }
    ],
    "statusid": 11,
    "title": "Forslag til lov om ændring af lov om finansiel virksomhed. (Gennemførelse af solvens II- og omnibus II-direktivet).",
    "type": 3,
    "vote_id": 2504
}